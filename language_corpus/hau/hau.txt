Hukumar wasan motsa jiki ta duniya WA ta cire sunan Shehu Gusau daga shafinta.
Hukumar ta duniya ta dauki wannan matakin ne kwanaki kadan bayan kammala mabanbantan zabukan shugabancin hukumar AFN da ya rabu gida biyu kuma aka gudanar a ranar 14 ga watan Yuni inda Shehu Gusau da Tonobok Okowa kowanensu ke ikirarin zama zababben shugaban hukumar.
Haka zalika WA ta kuma goge sunan babban daraktan hukumar AFN Siminialayi Pepple daga shafin nata.
AFN ta kasance cikin rikici tun daga shekarar 2019 bayan da kwamitin gudanarwa da Gusau ke jagoranta ya bukaci ma’aikatar wasanni ta kasa ta baiwa hukumar damar cin gashin kai.
Hakan ne dai ya haifar da dakatar da Gusau tare da magoya bayansa daga shugabancin hukumar.
Tokyo 2020: An baiwa ‘yan kallo dubu 10 damar shiga kowane wasa.
Hakan na zuwa ne ta cikin wata sanarwa da masu shirya gasar suka fitar don bayyana matsayar kasar ta Japan kan karbar bakuncin gasar yayin da Coronavirus ke kara kamari a wasu kasashen duniya.
Sanarwar ta kuma ce biyo bayan bukatar masana kiwon lafiya, gudanar da wasannin gasar ba tare da da ‘yan kallo ba shine zabi mafi karancin hadari wajen yada cutar COVID-19.
An dai cimma matsayar baiwa ‘yan kallo dubu 10 a kasar damar shiga kallon wasan yayin wani zama da kwararru a fanin lafiya na kasar suka yi da masu shirya gasar don dakile barazanar yaduwar cutar Corona.
Za kuma a fara gasar ne a ranar 23 ga watan Yuli mai kamawa a birnin Tokyo.
Messi ya yi kunne doki da Mascherano a yawan wasanni ga Argentina.
Shi dai Javier Mascherano ya bugawa kasar ta Argentina wasanni 147 a tarihin da Messi ya karya a fafatawa da kasar ta yi da Paraguay a gasar Copa America ta 2021.
Mascherano ya taya babban dan wasan Messi murna ta kafofin sada zumunta.
Idan har mai horarwa Luis Scaloni zai baiwa Messi damar fara wasa a mako mai zuwa a kan Bolivia, to zai zama dan wasan da ya fi kowa taka leda a kasar ta Argentina, fiye da irin su Javier Zanetti da Diego Maradona.
A yanzu dai kasar ta Argentina ta samu nasarar tsallakawa zagayen daf da na kusa da na karshe.
Sergio Ramos ya bar Real Madrid bayan shafe shekaru 16.
Kungiyar ta kuma ce an shirya wa Ramos taron bankwana da aka gudanar a gaban shugaban kungiyar Florentino Perez a yau Alhamis 17 ga watan Yuni.
Ramos mai shekaru 35 ya sha fama da raunika tun a farkon wannan kakar wasan da muke ciki, lamarin da ya sanya dan wasan buga wasanni sau biyar kadai a bana.
Wasanni 21 da Ramos ya buga wa Madrid a dukkan gasa, shi ne mafi karanci a cikin shekaru 15 da ya kasance a kungiyar.
‘Yan bindiga sun yi garkuwa da mai horas da Rivers United.
Rahotanni na cewa, lamarin ya afku ne yayin da suke komawa gida bayan wasan da kungiyar su ta buga da Adamawa United a gasar cin kofin kwararru ta kasa.
Kungiyar ta Rivers United dai ta fafata da Adamawa United ne a ranar Lahadi 13 ga watan Yunin 2021, a filin wasa na Ribadu Square da ke Yola a jihar Adamawa.
Wannan dai ba shine karo na farko da aka fara yin garkuwa da ‘yan wasan kwallon kafa da masu horas da su a kasar nan ba.
Koda a watan Fabrairun da ya gabata ma sai da aka yi garkuwa da direban ‘yan wasan kungiyar kwallon kafa ta Adamawa United Kabiru Muhammad, wanda saida aka biya naira Miliyan daya sannan suka sake shi.
Mun hana cin gashin kai ga kowace hukumar wasanni – Dare.
Dare ya yi wannan gargadin ne yayin da yake kaddamar da sabon zababben shugaban hukumar guje-guje da tsalle-tsalle ta kasa AFN Tonobok Okowa a Abuja.
Ministan ya ce baya goyon bayan yadda shugabancin hukumar AFN ya dare gida biyu tare da gudanar da zabe daban-daban a ranar Litinin 14 ga watan Yuni.
An gudanar da mabanbantan zabukan biyu a Abuja da Birnin Kebbi inda aka zabi Tonobok Okowa a matsayin shugaban tsagi guda na hukumar, yayin da a daya bangaren kuma aka zabi Shehu Gusau.
“Domin gudun rudani, babu wata hukumar wasanni da aka sahale wa cin gashin kanta kowace na a karkashin ma’aikatar wasanni ta kasa, “ inji Dare.
Dare ya kuma ce, “Mun jaddada amincewar mu da Tonobok Okowa a matsayin sabon zababben shugaban hukumar AFN a yanzu.” .
Shugabancin hukumar AFN ya dare gida biyu.
An dai gudanar da zaben ne a ranar Litinin 14 ga watan Yuni, inda Shehu Gusau da kuma Tonobok Okowa kowane ke ikirarin cewa shi ne zababben shugaban hukumar ta AFN.
Hukumar ta kasance cikin rikicin shugabanci tun a shekarar 2019 sakamakon ‘yancin cin gashin kai da zababben shugaba na shekarar 2017 Shehu Gusau ya nema daga hannun ma’aikatar wasanni ta kasa.
Hakan ne ya sanya aka raba gari tsakanin shugaban hukumar Shehu Gusau da mataimakinsa Olamide George kowa na cewa shi ne shugaban hukumar.
An dai rantsar da shugabannin bangarorin biyu da zummar kama aiki.
Pillars ta kadu kan tarar da LMC ya yi mata – Jambul.
Shugaban kungiyar Alhaji Surajo Shu’aibu Yahya Jambul ne ya bayyana hakan ne jim kadan bayan da ya karbi sakon tarar daga LMC.
“Mun yi matukar kaduwa a lokacin da muka fara jin rade-radin an ci tarar mu, kafin daga bisani a aiko mana da takaddar tarar, “ inji Jambul.
Ya kara da cewa, Pillars bata sayar da tikitin shiga filin wasan ga kowa ba, haka kuma bata san yadda aka yi wadanda suka tayar da hargitsin suka shiga cikin filin ba.
Jambul ya kuma ce, “Kasancewar mu masu bin doka da oda zamu cigaba da yin duk mai yiwuwa don ganin mun ciyar da gasar League da kuma wasan kwallon kafa gaba, amma dai ya kamata a rinka yin adalci a dukkan lamura.” Ya kuma shawarci masu ruwa da tsaki kan harkokin wasannin da su yi nazari kan abinda ya faru a lokacin da kungiyar ta Pillars da kuma takwararta ta Akwa United ke buga wasan don samo daidaito game da kura-kuran da akan tafka.
Kano Pillars za ta biya tarar sama da naira miliyan 7 – LMC.
A ranar Lahadin data gabata ne 13 ga watan Yuni, aka zargi magoya bayan Pillars da tada hargitsi yayin da kungiyar take wasa da Akwa United a cigaba da gasar League ta kasa a jihar Kaduna.
LMC ta ce Pillars za ta biya tarar naira miliyan 5 bisa karya dokar dakile yaduwar cutar COVID-19, sai kuma tarar naira miliyan 2 da dubu dari 5 kan tayar da hargitsi da magoya bayan kungiyar suka yi, lamarin da ya saka aka tashi daga wasan ba tare da an kammala ba.
Haka zalika, an dai karkare wasa ne da safiyar ranar Litinin 14 ga watan Yuni.
LMC ta kuma yi barazanar cire maki 3 a cikin makin da Pillars ta samu, matukar hakan ta sake faruwa.
Mun rushe hukumar gudanar da wasan gudu da tsalle-tsalle ta Najeriya – Dare.
Hakan na kunshe ta cikin wata sanarwa da mai taimakawa ministan wasanni kan harkokin sadarwa John Joshua-Akanji ya fitar a yau litinin 14 ga watan Yuni.
Sanarwar na cewa an rushe gudanarwar hukumar ne sakamakon karewar wa’adin mulkin shugabannin.
Ministan yayi kira ga mambobin hukumar ta AFN dasu ajiye bambance bambance a tsakaninsu domin su zabi shugabanni nagari a zaben da zasu gudanar a yau 14 ga watan Yuni.
AFN Crisis: Kowane shugaban tsagin bangarorin biyu zai gudanar da zabensa da ban.
Yayin da masu ruwa da tsaki a hukumar dake goyon bayan shugaban daya bangaren Inginiya Ibrahim Shehu Gusau za su gudanar da zabensu a jihar Kebbi.
Haka kuma, suma daya tsagin bangaren da shugaba Hon.
Olamide George ke jagoranta dake samun goyon bayan ma’aikatar wasanni ta kasa za su gudanar da nasu zaben a Abuja.
A kwanakin baya ne hukumar wasan gudu da tsalle-tsalle ta duniya tare da mambobin hukumar AFN suka gudanar da taron kwanaki biyu don yin sasanci tsakanin bangarorin biyu, inda aka cimma matsayar gudanar da zabe a ranar 14 ga watan Yuni a yunkurin kawo karshen rikicin.
Yanzu haka dai masu ruwa da tsaki na cigaba da sanya ido domin ganin yadda sakamakon zaben guda biyu za su kasance.
CAF Women’s CL: An zabi alkalan wasa 5 daga Najeriya.
Sauran jami’an sun hadar da: Felicia Okwugba da Yemisi Akintoye da Friday Mfon da kuma Promise Uwaeme.
Za dai a gudanar da wasanni daga ranar 15 zuwa 30 ga watan Yulin 2021 a birnin Abidjan dake kasar Cote d’Ivoire.
Kasashe shida da za su fafata a wasannin su ne Najeriya da Jamhoriyar Niger da Cote d’Ivoire da Ghana da Togo da kuma Burkina Faso.
Women Handball: Jamhuriyar Congo ta lallasa Najeriya a gasar cin kofin Afirka.
An dai gudanar da wasan farko ne a birnin Yaounde dake kasar Cameroon a ranar Talata 8 ga watan Yuni.
A wasanta na gaba, Najeriya za ta kara da kasar Kamarun a gobe Alhamis 10 ga watan da muke ciki na Yuni.
Haka zalika, wannan shi ne karo na farko da Najeriya ta sake fafatawa a gasar tun a shekarar 1994.
Gasar da aka fara a ranar 8 ga watan Yuni, za a karkareta a ranar 18 ga watan Yuni inda kasashe hudu za su samu tikitin zuwa gasar cin kofin duniya.
Onuachu ya lashe lambar yabo ta takalmin Ebony.
Yanzu haka dai Onuachu ya na taka leda ne a kungiyar kwallon kafa ta Genk dake kasar Belgian.
Dan wasan mai shekara 27 ya yi nasarar jefa kwallo 33 a gasar ajin kwararru ta Belgian wato Pro-League da aka kammala a bana.
Onuachu ya zama dan Najeriya na farko da ya lashe kyautar bayan shekaru 25 da Celestine Babayaro ya taba samun kyautar yayin da yake buga wasa a kungiyar Anderlecht a 1996.
Hukumar kwallon kafa ta Brazil ta dakatar da shugaba Rogerio Caboclo.
Hukumar da’a ta CBF ta dai dakatar da Mr.
Caboclo tsawon kwanaki 30.
Caboclo da laifin yunkurin yin lalata da wata ma’aikaciyar hukumar, inda ya kuma musanta zargin da ake yi masa.
A bisa ka’idar kundin tsarin mulkin hukumar wanda ya baiwa mataimaki damar maye gurbin shugaba koda wani abu ka’iya faruwa, yanzu haka Antonio Carlos zai maye gurbin Mr.
Caboclo a matsayin shugaban hukumar.
Kano Pillars ta doke abokiyar hamayya Enyimba a gasar NPFL.
Pillars ta yi nasara kan Enyimba a wasa da suka fafata ranar Lahadi 6 ga watan Yuni da ci 2-1 a filin wasa na Ahmadu Bello dake nan Kano.
‘Yan wasa Rabi’u Ali da Ifeanyi Eze ne suka jefa kwallo biyu a ragar ta Enyimba.
Pillars ta kuma samu nasarar buga wasanni 10 a jere ba tare da an doke ta ba a gasar.
Hukumar wasan gudu da tsalle-tsalle ta Najeria ta fitar da ka’idojin zabe.
Sakataren kwamitin gudanar zaben hukumar Siminialayi Pepple ne ya bayyana hakan ta cikin wata sanarwa da ya fitar.
Sanarwar mai dauke da ka’idojin zaben, ta ce, za a gudanar da zaben ne a ranar 14 ga watan Yunin 2021 a jihar Kebbi.
Pepple ya kuma ce, duk wanda ke bukatar tsayawa takarar neman wata kujera a hukumar sai ya ziyarci shafinta a karfar Internet domin cike fam din kafin ranar 12 ga watan na Yuni.
Inter Milan ta nada sabon mai horaswa.
Inzaghi mai shekara 45 ya sanya hannu a yarjejeniyar kwantiragin shekaru biyu da kungiyar.
Inzaghi dai ya ki amincewa ne da sabunta kwantiraginsa da kungiyar kwallon kafa ta Lazio bayan karewar kwantiragin a makon jiya.
Takwas daga cikin manyan kungiyoyi goma dake fafatawa a gasar Serie A sun canja masu horaswa tun a karshen kakar wasannin da ta gabata.
Antonio Conte ya bar Inter Milan ne a watan Mayun 2021 yayin da ya rage shekara guda kafin kwantiraginsa ya kare.
Mun shiga yaki da yada labaran bogi – NFF.
Shugaban hukumar Amaju Pinnick ne ya bayyana hakan yayin kaddamar da kwamitin yada labaran hukumar a birnin tarayya Abuja.
Pinnick da ya samu wakilcin mamban kwamitin gudunarwar hukumar Ibrahim Gusau, ya bukaci mambobin kwamitin da su tashi tsaye wajen yaki da yada labaran bogin.
Ya kuma ce babban yaki a yanzu shine ganin an kawo karshe yada labaran bogin tare da tabbatar da sahihan labarai a kafar Internet.
Ƙungiyar Liverpool ta ɗauki ɗan wasan RB Leipzig Ibrahima Konate.
Ƙungiyar ta sanar da labarin ne a shafinta na intanet.
 Dan wasan mai shekaru 22 kwantiraginsa za ta fara aiki ne daga ranar 1 ga watan jibi na Yuli.
Inyass ya tabbatar wa Muhammadu Sanusi na 2 jagoranci Ɗarikar Tijjaniya a Najeriya.
 Mai magana da yawun tsohon gwamnan babban bankin kasa (CBN) Sa’adatu Baba Ahmad ce ta sanar da hakan ta cikin wani sako da ta wallafa a shafinta na facebook a yau litinin.
 Ta ce shugaban ɗarikar Tijjaniya ta duniyar ya tabbatar wa Malam Muhammadu Sanusi na biyu jagoranin Tijjaniyar ce a garin Madina Baye Kaulaha da ke kasar Senegal, bayan kammala sallar asham a jiya lahadi.
 Tun bayan rasuwar tsohon jagoran ɗarikar marigayi Sheikh Khalifa Isyaku Rabi’u a shekarar 2018, ɗarikar ta Tijjaniya ba ta nada sabon shugaba ba.
 Idan za a iya tunawa ko da kakan sarkin na goma sha hudu wato Muhammadu Sanusi na daya ya rike mukamin na jagoran ɗarikar Tijjaniya  .
FIFA ta ɗage wasannin share fagen halartar gasar cin ƙofin duniya ɓanbagen nahiyar afurka.
 A yanzu dai hukumar ta FIFA ta ce za ayi wasanne a watan Satumban bana sakamakon ci gaba da fama da ake yi da cutar corona.
 Haka zalika FIFA ta kuma bayyana rashin kyawun filayen wasanni a matsayin daya daga cikin dalilan  Bugu da kari, hukumar FIFA ta kara da cewa a watan Satumba, Oktoba da kuma Nuwamba za a fafata a wasanni tsakanin kasashen nahiyar da ke son halartar gasar ta cin ƙofin duniya   .
 A fafatawa da kungiyoyin biyu wato Real Madrid da Chelsea su ka yi masu hasashen kwallon kafa da dama sun tabka muhawa kan dan wasan da ya fi gogewa a cikin ‘yan wasan biyu.
Najeriya ka iya rasa tikitin Kofin Duniya na Rubgy – Martin Crawford.
Crawford, ya bayyana a zantawar sa da ƴan Jarida a harabar ofishin hukumar ranar Talata 04 Mayu 2021 cewa.
“Ina tabbatar muku da cewar hukuncin Ministan ya karya dukkan ƙa’idojin hukumar Olympic da ta Rubgy ta Duniya na hana Gwamnati yin Katsalandan a harkokin wasanni”.
“Mun Kashe ma’udan kuɗi, kana ƴan wasa sun kashe nasu kuɗaɗen daga Amurka, Ingila Italiya duk sun amince da zuwa buga wasannin share fagen shiga gasar, tare da ƙwararrun ƴan wasan mu na Kano da Legas, amma sai gashi ana neman watsa lamarin, wannan ba abu ne mai daɗi ba” inji Crawford .
Da yake nasa jawabin, Ɗan Kwamitin zartarwa na hukumar kwallon Rubgy ta kasa (NRFF), David Emeana, ya buƙaci Ministan da ya janye hukuncin da ya ɗauka, don ci gaba da shirye-shiryen tunkarar gasar.
A cewar sa, rashin yin hakan zai jawo wa Najeriya kora ko dakatarwa daga hukumar ƙwallon Rubgy ta Duniya, na tsawon shekaru huɗu kamar yadda aka taɓa fuskanta a shekarun baya.
Najeriya, na shirye-shiryen tunkarar takwarorinta na Afirka a wasannin share fagen shiga gasar Kofin Duniya, da za gudanar a Ouagadougou babban Birnin kasar Burkina Faso, da tawagar ta zata kammala shiri zuwa ranar 24 ga Mayu.
Kyan Hali: Ɗan jarida ya mayar da sama da miliyan guda da ya tsinta.
Ɗan jaridar mai suna Abdulƙadir Shehu Aliyu, ɗan asalin jihar Kano ne, kuma tsohon ma’aikacin Freedom Radio wanda ya ke aiki a gidan rediyon Progress FM, ya yi cigiyar tsuntuwar a gidan rediyo, inda daga bisani aka samu mai kuɗin.
Adadin kuɗin a Naira ya kama miliyan ɗaya da dubu ɗari biyu da ashirin da biyar da ɗari tara da tamanin N1,225,980.
A wani saƙo da ya wallafa a shafin sa na Facebook yayi godiya ga Allah inda ya bayyana cewa an samu mai kuɗin har ma ya karɓi abin sa.
Alhamdulillah, Alhamdulillah Bayan Sanarwa da na bayar a gidan Radio Progress Gombe sakamakon tsintar kudi kimanin… Posted by Prince Abdulkadir Aliyu Shehu on Thursday, April 29, 2021 Yanzu haka dai wannan labari ya fara ɗaukar hankalin jama’a a kafafen sada zumunta, ga na ra’ayoyin wasu daga ciki.
Femi Gbajabiamila ya ki amincewa a kori Pantami daga minista.
 Tun farko dan majalisar daga jihar Delta Ndidi Elumelu y ace kasancewar ana zargin ministan da alaka da kungiyoyin ‘yan ta’adda akwai bukatar majalisar ta tursasashi ya sauka daga mukaminsa.
 Sai dai shugaban majalisar Femi Gbajabiamila ya ki amincewa da bukatar hakan.
Jognny McKinstry ya raba gari da kungiyar kwallon kafa ta Uganda.
McKinstry ya amince da kawo karshen kwantiragin bayan watanni 18 da kama aiki.
A wata sanarwa da hukumar kwallon kafa ta Uganda, FUFA, ta fitar ta mika godiya ga McKinstry kan irin gudunmawar da ya baiwa ‘yan wasan kasar.
Rahotanni na cewa, an bukaci McKinstry mai shekaru 35 da ya ajiye aikin horas da ‘yan wasan a farkon watan Maris din da ya gabata.
Kwamitin gasar Olympic a Najeriya zai baiwa ‘yan jarida horo.
Za a gudanar da taron bitar ne ga duk dan jaradar da ke bada rahotannin wasanni a ranar 27 da 28 ga watan Afirilu Shugaban kwamitin gasar Olympic ta kasa injiniya Habu Ahmad Gumel ya ce bitar tazo a daidai lokacin da ake bukatarta duba da yadda ake dab da fara gasar Olympic ta duniya.
“Yana da matukar mahimmanci mu bawa ‘yan jarida dake bada rahotannin wasanni horo na musamman duba da saura ‘yan watanni kadan a fara gasar Olympic ta 2020 a birnin Tokyo dake kasar japan,” a cewar Gumel.
Ahmed Musa zai taimaka wa Pillars lashe kofin bana – Ganduje.
A wani ƙwarya-ƙwaryar taro na masu ruwa da tsaki a harkar ƙwallon ƙafa da wasanni, da ya gudana ranar Jumu’a a fadar Gwamnatin jihar, gwamna Ganduje ya gabatar da ɗan wasan biyo bayan amincewa da ɗan wasan ya yi tare da saka hannu kan kwantiragin wakiltar tawagar zuwa ƙarshen gasar kakar Firimiya ta Najeriya NPFL 2021.
“Babu shakka dawowar ka zuwa Kano Pillars ya nuna ƙaunar ka da kishin ka a kan ƙungiyar da kuma tuna baya da ka yi”.
“Kai sananne a duniya gaba ɗaya, tabbas mun yi babban kamu, zamu ci gaba da taimakawa tawagar, kai ma muna fatan zaka taimaka wajen ganin ƙungiyar ta lashe kofi na Najeriya nan gida Kano “ inji gwamna Ganduje.
Daga cikin waɗanda suka karɓi dan wasan tare da taimakawa gwamnan wajen ƙaddamar da ɗan wasan, akwai shugaban hukumar wasanni ta jihar Kano Alhaji Ibrahim Galadima.
Sai Kwamishinan Wasanni Kabiru Ado Lakwaya da Mataimakin Gwamna Nasiru Yusuf Gawuna da shugaban ƙungiyar Kano Pillars, Alhaji Shu’aibu Surajo Yahaya Jambul.
Ganduje zai gabatar da Ahmad Musa a matsayin dan wasan Kano Pillars.
A cikin wata sanarwa da shugaban kungiyar Kano Pillars, Suraj Yahaya Jambul ya fitar mai dauke da sa hannun jami’in yada labarai na kungiyar, Lurwan Idris Malikawa wanda aka wallafa a shafin Internet na Kano Pillars, ,ta ce hakan ya biyo bayan, yarjejeniya tsakanin dan wasan da tawagar ta Pillars , wacce kamfanin Shirya gasar Firimiyar Najeriya (LMC), ya jagoranta.
Sanarwar ta kara da cewa, kamfanin na LMC bisa takardar da shugaban gudanarwar sa Malam Salihu Abubakar ya sakawa hannu ta tabbatar da daukar dan wasa Ahmad Musa, a matsayin babban dan wasa jagora kana kuma Jakadan gasar , zuwa karshen kakar wasa ta 2021.
Daga cikin Yarjejeniyar da aka cimma da dan wasan a cewar Malikawa, ta hada da amincewa dan wasan ya koma duk tawagar da ta nemeshi a fadin Duniya, da zarar ya samu hakan a kowanne Lokaci.
“Muna murna da dawowar dan wasan mu Ahmad Musa, daman namu ne zamu ci gaba da bashi goyon baya da taimaka masa a ko da yaushe a duk inda ya samu kansa” “Haka zalika muna yi masa addu’ar Allah ya yi masa jagoranci a dukkan Lamuran sa” inji Lirwanu Idris Malikawa.
Ahmad Musa, ya wakilci Kano Pillars a shekarar 2009, inda ya kare kakar wasa ta shekarar a matsayin dan wasan da yafi kowa zura kwallaye.
Inda ya zura Kwallaye 18, kafin ya koma taka Leda a tawagar VV Venlo dake kasar Holland (Netherland).
NLC: Za muyi kokari wajen ganin ba a sake samun sa-in-sa ba tsakaninmu da gwamnati.
Shugaban kungiyar reshen jihar Kano Kwamared Kabiru Ado Minjibir ne ya bayyana hakan jim kadan bayan kammala shirin “Barka da Hantsi” na nan Freedom Radio.
Shirin dai ya mayar da hankali ne kan yadda kungiyar ta yi yunkurin tafiya yajin aiki sakamakon zaftarewa ma’aikata albashi da gwamnatin jihar Kano ta yi.
Kabiru Ado Minjibir ya kuma ce kungiyar za ta yi iya bakin kokarinta wajen ganin ba a sake samun wata sa-in-sa tsakaninta da gwamnati ba.
“Za mu dauki mataki kan wasu baragurbin jami’an gwamnati da ke dibarwa ma’aikata kudi da sunan ba shi,” a cewar Kwamared Minjibir.
Rikicin kwallon kafa ya yi sanadiyyar mutuwar wani matashi a Kano.
A ranar Lahadi 11 ga watan Afirilu ne aka buga wani wasan karshe na kwallon kafa tsakanin matasan Unguwa Uku da na Gyadi-Gyadi.
“Lamarin dai ya fusata matasan Gyadi-Gyadin sakamakon rashin nasara a wasan har ya kaiga rasa rai,” in ji shaidun gani da ido.
Bayan an binne matashin da ya rasu ne da safiyar ranar Litinin 12 ga watan na Afririlu, sai matasan Unguwa Uku suka shiga Unguwar Daurawa domin daukar fansa.
Haka zalika, fusatattun matasan da suka tafi daukar fansa sai kuma suka koma yiwa mutane kwacen wayoyi har ma da Babura.
Wakiliyarmu Hadiza Ado Jinta ta rawaito cewa, an yi kokarin tuntubar mai magana da yawun rundunar ‘yan sandan jihar kano DSP Abdullahi Haruna Kiyawa ta wayar tarho, sai dai bai samu damar amsa wayar ba.
Najeriya ta matsa mataki na 32 a sabon jadawalin FIFA.
FIFA ta ce ta na amfani da jerin makin kowace kasa domin fitar da matakin da ta dace ta samu a cikin jadawali.
A cikin jerin matakin kasashen da FIFA ta fitar a ranar Larabar 6 ga watan Afirilun 2021, Najeriya ta samu zuwa mataki na uku a kasashen Afirka bayan da tayi nasara kan Benin Republic da Lesotho a wasannin share fagen cin kofin Afirka.
Edo 2020: Za a cigaba da gasar kamar yadda aka tsara – Dare.
Umarnin na zuwa ne jim kadan bayan da kwamitin shirya gasar na jihar ta Edo ya bayyana dakatar da gasar sakamakon rashin kudaden gudanarwa.
Mataimakin daraktan yadda labarai a ma’aikatar wasanni ta kasa Ramon Balogun ne ya bayyana matsayar gwamnatin tarayyar kan sha’anin gasar.
Balogun ya ce “Ma’aikatar ta tabbata da ce ana cigaba da gudanar da gasar kuma wasanni na tafiya kamar yadda aka tsara.” ‘Yan wasa dai sama da dubu takwas ne daga jihohin daban-daban a fadin kasar nan suke fafatawa a bikin kakar wasannin.
Bundesliga: Kano ce cibiyar gasar a Arewacin Najeriya – Henning Brinkmann.
Wakilin gasar Henning Brinkmann ya bayyana hakan ga manema labarai, yana mai cewa Bundesliga ta hada kai da gidajen Rediyo a jihar Kano musamman Freedom Rediyo don kawo wa magoya baya yadda wasannin ke kasancewa kai tsaye.
Brinkmann ya ce Nigeria na daya daga cikin kasashen da Bundesliga ta mayar da hankali wajen fadada ayyukan ta don haka zasu cigaba da shirya taruka don farantawa magoya bayansu.
“Manufar ita ce sanya masoya su kara jin dadin gasar duba da jihar Kano ce cibiyar kwallon kafa a Nigeria kamar yadda bincikenmu ya nuna, hakan ne ya sanya za mu kawo wasu sabbin abubuwa a jihar dama sauran wasu jihohi a kasar,” inji Brinkmann.
Edo 2020: ‘Yan sanda sun kwantar da hatsaniyar magoya baya da ‘yan kallo.
Hakan na zuwa ne yayin da ake cigaba da gudanar a gasar kakar wasanni ta 2020 a jihar Edo.
Hatsaniyar ta farune a lokacin da ‘yan kallon suka cika dakin da ake gudanar da wasan Damben lamarin da ya sanya take dokokin dakile yaduwar cutar Corona.
Wakilan masu shirya gasar sun nemi dauki daga wajen jami’an ‘yan sanda yayin da suka gaza daidaita hatsaniyar magoya baya da kuma ‘yan kallon dake dakin wasan.
Daga bisani jami’an ‘yan sandan sun samu nasarar kwantar da hatsaniyar don cigaba da gudanar da wasannin a tsanake.
EDO 2020: An killace ‘yan wasa 10 da suka kamu da Corona.
Yayin tattaunawa da manema labarai babban jami’in kwamitin dakile yaduwar cutar Corona Dakta Andrew Obi, ya ce, an mika bakwai daga cikin masu dauke da cutar zuwa wajen killacewa a asibitin Stella Obasanjo dake jihar ta Edo.
Ya kuma ce, sauran ‘yan wasan uku ba a kaiga mika su asibitin ba amma tuni aka killace su.
Jaridar Punch ta ruwaito cewa, “Za a cigaba da kula da ‘yan wasan da suka kamu da cutar har sai sun warke kafin su dawo cikin mutane kamar yadda Dakta Obi ya bayyana.” .
EDO 2020: Akwai yiwuwar sauya mai masaukin baki – MYSD.
Tunda da fari dai anyi niyyar gudanar da gasar ne da akayi ta dagewa sakamakon bullar cutar Corona da kuma matsalar karancin kudade a jihar Edo.
Za a fara gasar a ranar 2 ga watan Afirilu kuma a karkare ranar 14 ga watan na Afirilun 2021.
Ministan matasa da wasanni Sunday Dare, ya ce, ya rubuta wa gwamnatin tarayya takarda don ta baiwa jihar Edo tallafin kudi da zata alkinta wajen gudanar da gasar yayin da jihar ke kokawa kan matsalar karanci kudi.
Jaridar Punch ta ruwaito cewa, wani mutun a ma’aikatar wasannin ta kasa wanda ya nemi a sakaya sunansa, ya ce, ma’aikatar ta fara yunkurin maye gurbin jihar ta Edo da Abuja a matsayin inda za a gudanar da gasar.
Har yanzu Gwamnati ba ta bada kuɗaɗen gudanar da gasar wasanni ta ƙasa ba – Musa Ebomhiana.
Shugaban gudanarwa kwamitin, Musa Ebomhiana ne ya bayyana hakan a birnin Benin dake jihar ta Edo.
Ya kuma ce, yayin da ya rage kwanaki kalilan a fara gudanar da gasar, izuwa yanzu gwamnatin bata saki kudaden ba.
“Duk da cewa gwamnatin jihar Edo na kyautata tsammanin za a fitar da kudaden amma da an fitar da kudaden a cikin lokaci da yafi dacewa,” a cewar Ebomhiana.
Haka kuma, ya ce, “biyan kudin akan lokaci zai taimaka wajen yin kyakkyawan shirye-shirye don gudanar da bikin a tsanaki.” .
AFCON 2021: Kasashe 17 Da Za Su Samu Tikitin Gasar.
Wannan na zuwa ne bayan da Najeriya ta doke Benin da ci daya mai banhaushi a fafatawarsu ta ranar Asabar 27 ga watan Maris 2021.
Yanzu haka dai Najeriya nada maki 11 sai Benin Republic da take da 7 sai kuma Sierra Leone tana da maki 4 yayin da Lesotho ke da maki 3 inda kuma suke dakon wasan karshe da za a fafata a ranar Talata 30 ga watan Maris.
Najeriya zata karbi bakuncin Lesotho a jihar Lagos, yayin da ita kuma Sierra Leone zata barje gumi da Benin a Freetown.
Kasashen 17 sun hadar da: Aljeria da Burkina Faso da Cameroon da Comoros da Masar da Equatorial Guinea da Gabon da Gambia da Ghana da Guinea da Ivory Coast da Mali da Morocco da Nigeria da Senegal da Tunisia da kuma Zimbabwe.
Rigakafin Corona: ‘Yan wasan Kogi ka iya rasa bikin kakar wasa ta 2020.
Za dai a fara gudanar da bikin ne a ranar 2 zuwa 14 ga watan Afrilu mai kamawa a jihar Edo.
Rahotanni na cewa, mataimakin gwamnan jihar ta Edo Philip Shu’aibu wanda kuma ya ke jagorantar kwamitin shirya gasar, ya ce, wajibi ne kowane dan wasa ya zamanto ya karbi allurar rigakafin Corona kafin a barshi ya fafata a gasar.
A cewar Babban Daraktan hukumar bunkasa kiwon lafiya a matakin farko na Kasa, Dakta Faisal Shu’aibu, dukkanin jihohin kasar nan sun karbi allurar rigakafin Corona amma banda jihar ta Kogi.
Ungulu za ta koma gidanta na tsamiya – Gareth Bale.
Bale ya ce yana shirye-shiryen komawa tsohuwar shekar tashi a karshen wannan kakar wasannin da muke ciki yayin da zamansa a Tottenham ke karewa.
Dan wasan mai shakara 31 ya koma kungiyar ta Tottenham a matsayin aro sakamakon ajiye shi a benci da Zinedine Zidane keyi a Real Madrid.
Haka zalika, mai horas da Tottenham Jose Mourinho ya ce makomar Bale bayan wannan kakar wasannin ta ka’allaka ne a hannun Real Madrid.
FIFA ta tsawaita wa’adin dakatarwar da ta yiwa Blatter da Valcke.
FIFA dai ta dakatar da Sepp Blatter da Jerome Valcke ne sakamakon zargin badakalar kudade masu yawa a hukumar.
A wata sanarwa da kwamitin Da’a na hukumar ya fitar na cewa, Blatter mai shekaru 85 ya karbi cin hancin kudaden sama da dala miliyan 24 a wasannin gasar shekarar 2010 da 2014.
Sanarwar ta kuma ce, Valcke mai shekaru 60 da ya kasance na hannun damar Blatter, ya karbi cin hancin makudan kudade a matsayinsa na Babban sakatare.
Haka kuma, kwamitin Da’ar ya ce Blatter da Valcke sun sabawa doka da ka’idojin hukumar ta FIFA bisa samunsu da aikata wadannan laifukan.
“Wannan sabon karin wa’adin dakatarwar zai fara aiki ne yayin da tsohon wa’adin dakatarwar ta baya ya kare,” a cewar kwamitin.
Harin gwamnan Benue ya shafi duk dan Najeriya – Buhari.
Gidan talabijin na Channels ya rawaito mai magana da yawun shugaban ƙasar Malam Garba Shehu na cewa, kai hari ga ko wane ɗan Najeriya tamkar kai hari ne ga al’ummar Najeriya baki-ɗaya.
Shugaba Buhari ya ce, tuni ya umarci jami’an tsaro kan su zurfafa bincike game da lamarin, kuma wannan hari ba abu ne da za a mayar da shi batun siyasa ba, a’a batu ne da ya shafi jama’ar ƙasa baki-ɗaya.
A ƙarshe shugaban ya yi alƙawarin cewa, Gwamnatinsa za ta tabbatar an yi ƙwaƙƙwaran bincike a kai, tare da ɗaukar mataki a kan duk wanda aka samu da hannu a ciki.
Juventus ta karrama Ronaldo da riga mai lamba 770.
Rigar dai na dauke da lambar iya kwallayen da Ronaldo ya ci tun a lokacin da ya fara taka wasa zuwa yanzu tare da taken “Fitatcen Gwarzon Dan Wasan Kowane Lokaci.” Kawo yanzu dai Ronaldo na da kwallaye 770 a tarihin wasannin da ya buga, lamarin da ya sanya kungiyarsa ta Juventus ta bashi kyautar sabuwar rigar.
Ronaldo ya yi nasarar zama gwarzon dan wasan gasar Serie A na wannan shekarar a ranar Juma’a da ta gabata 19 ga watan Maris, wanda shine karo na biyu a jere.
Braut Erling Haaland na son komawa Real Madrid.
Jaridar Marca ta kasar Spain ta rawaito cewa manyan kungiyoyin Turai da suke zawarcin dan wasan sun hada da Manchester City da Manchester United da kuma Chelesea, dukkansu daga gasar Firimiyar kasar Ingila.
Haka zalika Kungiyar Barcelona ta Spain an danganta ta cikin masu son sayen dan wasan, dan asalin kasar Norway.
CAF: Ya zama wajibi Afirka ta lashe kofin duniya – Motsepe.
Motsepe mai shekara 59 ya bayyana hakan ne yayin wani taron manema labarai da aka gudanar a birnin Johannesburg dake kasar Afirka ta kudu.
“Sababbin tsare-tsaren da za mu kawo, a nan gaba kadan muna da yakinin cewa wata kungiya a nahiyar Afirka za ta lashe kofin duniya,” inji sabon shugaban.
An dai zabi Patrice Motsepe a matsayin shugaban hukumar ta CAF a makon da ya gabata bayan da aka hana tsohon shugaban Ahmad Ahmad neman tazarce bisa matsalolin shugabanci.
Motsepe ya kuma dauki alkawarin sauka daga mukamin nasa matukar ya gaza kawo ci gaba a hukumar bayan shekaru hudu.
Ma’aikatar wasanni ta bada umarnin dawowa gasar firimiyar kwallon Kwando ta Najeriya.
Wannan umarnin na zuwa ne bayan da Babbar kotun tarayya da ke Abuja ta kori karar da Hukumar Gudanar da kwallon kwando ta Kwese ta shigar a gabanta ta na kalubalantar ma’aikatar ta NBBF.
A cikin wata takarda dauke da sa hannun Babban Sakataren ma’aikatar Nebeolisa Anako, ma’aikatar ta baiwa NBBF damar fara kowace gasa a fadin kasar nan.
“Duba da wannan hukuncin da aka yanke, yanzu hukumar ta kara kaimi wajen neman masu daukar nauyin gasar maza bayan da Kwese ta zanye hannunta sakamakon matsalar kudade,” a cewar NBBF.
Tokyo Olympics: ‘Yan wasan Najeriya na shiri cikin natsuwa – Sunday Dare.
Dare ya bayyana haka ne ga manema labarai a wani taron kwanaki biyu da hukumar wasannin guje-guje da tsalle-tsalle ta kasa ta gudanar a jami’ar fasaha ta Akure da ke jihar Ondo.
Ya kuma ce, “Shirye-shirye na cigaba da kankama a mataki daban-daban sai dai wasu daga cikinsu ba za ka iya samun su a jaridu ko a kafafen yada labarai ba.” Jaridar Punch ta ruwaito cewa Kamfanin Dilancin Labarai na kasa NAN, ya ce, an tsaiya da ranar 23 ga watan Yulin 2021 a matsayin ranar da za a fara gasar ta 2020 Olympics a kuma karkare a ranar 8 ga watan Augusta.
NFF: Ta musunta zaben Amaju Pinnick a matsayin mataimaki na 5 ga shugaban CAF.
Hakan na kunshe ne ta cikin wata sanarwa da babban sakataren hukumar ta NFF Dakta Mohammed Sanusi ya fitar, inda ya ce ko kadan ba a tattaunawa wannan batu da NFF ko CAF ba.
“An dai zabi Amaju Pinnick ne a matsayin Mamba a Majalisar Hukumar kwallon kafa ta duniya FIFA a zaman majalisar na 43 da aka gudanar a ranar Juma’a 12 ga watan Maris,” inji Dakta Sanusi.
Haka zalika, CAF ta gudanar da taron kwamitin zartarwa na farko a ranar Asabar bayan da Patrice Motsepe ya zamo shugaban hukumar.
A wata nasarwa da CAF ta wallafa a shafinta ta bayyana Augustin Senghor a matsayin mataimaki na daya sai Ahmed Yahya mataimaki na biyu sai Suleiman Waberi mataimaki na uku sai kuma Kanizat Ibrahim mataimaki na biyar yayin da Veron Mosengo-Omba ya zamo babban sakataren hukumar.
AFCON 2021: Na amince da matakin Rohr na saka ni a masu jiran ko ta kwana – Onuachu.
A dai ranar 27 ga watan Maris ne Super Eagles za ta barje gumi da Squirrels a garin Port Novo dake a Jamhoriyar ta Benin, kafin daga bisa ta karbi bakuncin kungiyar Crocodiles ta kasar Lesotho bayan kwanaki 3.
Magoya baya da yawa ne suka yi zaton cewa Rohr zai saka Onuachu cikin tawagar ‘yan wasan da za su fafata a wasannin da ake tinkara ba a benci ba.
“Onuachu mai shekara 26 ya yi nasarar cin kwallaye 26 a wasanni 30 tare da taimakawa wajen jefa kwallo 3 a dukkan gasanni a wannan kakar wasan,” a cewar Jaridar Punch.
Cikin shekaru 16 za ayi quarter final a Champions league ba tare da Messi da Ronaldo ba.
Karon farko cikin shekaru 16 za ayi wasan daf da na kusa da na karshe a gasar zakarun kungiyoyin nahiyar turai (Champions League) babu Lionel Messi babu Cristiano Ronaldo.
Rabon da kungiyoyin da ‘yan wasan biyu ke wasa su gaza tsallakawa zagaye na daf da na kusa da na karshe (quarter final) tun a kakar wasa ta shekarar 2004/05.
Cristiano Ronaldo da Lionel Messi dai ‘yan wasa biyu ne da suka shahara sannan suka mamaye harkokin kwallon kafa kusan shekaru 20 da suka gabata.
U-20 AFCON: Ghana ta bai wa kowa ne dan wasa kyautar dala dubu 10.
Nana Addo ya yi wannan alkawarin ne a ranar Talata 9 ga watan Maris a wata ziyara da ‘yan wasan suka kai masa bayan dawowarsu daga kasar Mauritania inda suka buga wasan.
Shugaban ya kuma ce za a raba kudin kashi biyu inda kowa zai karbi kashi guda yayin da kuma za a saka hannun jari na tsawon shekaru 10 da kashi dayan.
Ghana dai ta lashe kofin ne bayan da ta doke Uganda da ci biyu da nema a wasan karshe na gasar cin kofin na Afirka na ‘yan kasa da shekara 20.
Ina makomar Cristiano bayan ficewar Juventus daga Champions league?.
Zura kwallaye har sau biyu a bugun tazara da dan wasa Sergio Oliveira ya yi, ya bai wa FC Porto damar tsallakawa zuwa zagayen daf da kusa da na karshe (quarter final).
A wasan farko da aka gudanar a kasar Portugal kungiyar FC Porto ta samu nasara da ci biyu da daya yayin da a daren jiya Juventus ta samu nasara da ci uku da biyu, sai dai duk da haka FC Porto ce ta tsallaka zagaye na gaba sakamakon samun samar zura kwallaye biyu a ragar Juventus a gidanta.
COVID-19 Vaccine: Za a bai wa ‘yan wasan da zasu Tokyo Olympic 2020 kulawa ta musamman – Oladapo.
Za dai a dawo cigaba da gasar a ranar 23 ga watan Yuli mai zuwa bayan da aka dage gasar tsawon shekara guda sakamakon bullar cutar.
Rahotanni na kuma cewa, akwai alamun za a kara dage gasar duba da yadda cutar ta Korona ta kara kamari a wasu kasahe a duniya.
AFCON: Babu wani kalubale dan Super Eagles ta bi ta ruwa zuwa jamhoriyar Benin – Pinnick.
Mai horas da kungiyar ta Super Eagles, Gernot Rohr ne ya sanar cewa akwai yiwuwar tawagar ‘yan wasan su tafi ta ruwa saboda lalacewar hanyar da ta hada Najeriya da Jamhoriyar ta Benin.
Haka zalika, hukumar ta NFF ta tabbatar da cewa za a buga wasan da Najeriya za ta fafata da Lesotho, a filin wasa na Teslim Balogun dake jihar Lagos.
Super Eagles dai za ta barje gumi da Crocodiles a rukunin L a wasannin na share fagen gasar cin kofin na Afirka, a ranar 30 ga watan Maris din shekarar 2021.
Kwallo Kwando: Atlanta Hawks ta sallami mai horar da kungiyar Llyod Pierce.
Gabanin fara gasar kakar wasannin bana ta NBA, tawagar ta Hawks ta dauki dan wasa Bogdan Bogdanovic da Danilo Gallinari, sai Radon Ranjo da Kris Dunn, a kokarin da tawagar take don samun tagomashi a bana.
Sai dai kungiyar ta samu koma-baya sakamakon jinyar rauni da ‘yan wasan tawagar suka yi da ta sa yanzu haka kungiyar ke mataki na 11, a gasar Eastern Conference.
“Mun godewa Pierce da aikin da ya gudanar a tawagar mu da kuma birnin Atlanta”.
“Da shi da matar sa Melissa mutane ne masu matukar muhimmanci a birnin” in ji shugaban gudanar da tawagar ta Atlanta Hawks, Travis Schlenk.
Ya zuwa yanzu tawagar ta Hawks ba ta bayyana sunan wanda zai maye gurbin mai horarwar ba.
Kungiyoyin da suka dau dogon lokaci suna samun nasara.
Irin wadannan kungiyoyin sun hada da ….
Kungiyar kwallon kafa ta Coritiba dake kasar Brazil da ta shafe yawan wasanni 24, a shekarar 2011 tana samun nasara a dukkanin wasannin da ta buga.
Sai kungiyar Bayern Munich daga Jamus, a shekarar 2019/20, da ta samu galaba a wasanni 23.
Kungiyar Real Madrid a shekarar 2014/15, ita ma ta samu nasara a wasanni 22, a kakar shekarar.
Sai kuma ta baya-bayan nan wato tawagar Manchester City daga kasar Ingila da ta samu galaba a wasanni 20 a jere, a kakar bana ta 2020/21.
Za a yi gwanjon Motar Diego Maradona.
Motar, wacce take kirar Porsche 911, marigayi Maradona ya yi amfani da ita ne a karshen kakar wasanninsa a nahiyar Turai, a shekarar 1992, lokacin da ya ke wasa a kungiyar kwallon kafa ta Seville.
“Tabbas Motar za ta yi daraja sosai fiye da kudin da aka saka na yin gwanjon ta”.
“Bugu da kari za ta dau hankalin mutane da dama ciki har da ‘yan Kwallo kasancewar ta ta dan wasa Maradona ” inji Gregory Tuytens, kwararre kan gwanjon motoci a kasar Belgium .
An saka motar a kasuwa, a tallan kafar Intanet (Online), a kan Kudi Euro dubu 240, 800, daga Larabar nan zuwa ranar 10 ga Maris.
Motar ta shafe shekaru 20, a hannun wanda ya mallake ta dan kasar Andalus (Spain), da yake tsibirin Majorca, kafin a sake sayar da ita ga ‘yan kasar Faransa.
Ɗan wasa Lokosa na shirin komawa taka leda a Norway.
Lokosa tsohon ɗan wasan Esperance da Kano Pillars, da tawagar Super Eagles ta Najeriya.
Ya koma tawagar ta Simba SC, da ke ƙasar Tanzania a farkon watan Fabrairu bayan katse Kwantiragin sa da tsohuwar ƙungiyar sa ta Esperance tayi a baya.
Yanzu haka shugabar kungiyar, Barbara Gonzalez, na tattaunawa da Stromsgodset kan Kudi Euro Dubu Ɗari Biyu, da ƙungiyar ke son a biya ta kafin siyar da ɗan wasan.
AFCON: Ina fatan Osimhen zai iya buga wasannin mu masu zafi – Rohr.
Dan wasan mai shekara 22 ya samu rauni a wasan da Napoli ta kara da Atalanta a gasar Serie A, a ranar Lahadi data gabata 21 ga watan Fabrairu a wata arangama da Cristian Romero.
Bayan Osimhen ya kwashe wasu lokuta a asibiti amma da alamun cewa yanzu ya samu sauki sosai.
Gernot Rohr, ya ce, “Ina bukatar Osimhen a cikin tawagar ‘yan wasana a fafatawar da za muyi a wata mai kamawa a cigaba da wasanni share fagen gasar cin kofin Afrika.” .
CAF: Enyimba ce za ta lashe gasar – Fatai Osho.
A yanzu haka dai kungiyar tana kan a rukunin A tare da Orlando Pirates a Afrika ta kudu da Entente Sportive Setif dake Algeria da kuma Al Ahli Benghazi a Libya.
Enyimba dai ta samu fitowa ne yayin da ta doke Rivers United a bugun daga kai sai mai tsaron raga bayan sunyi canjaras da ci 1-1.
A kuma ranar goma ga watan Maris mai zuwa ne kungiyar za ta karbi bakuncin Ahli Benghazi daga kasar Libya.
Majalisa ta amince da dokar tilasta gwaji kafin aure a Kano.
Majalisar ta ce, ta yi la’akari da yadda cututtukan da ke yaɗuwa tsakanin ma’aurata, a wasu lokutan ma har zuwa ƴaƴan su ke ƙara yaɗuwa, abinda ya tilasta mata amincewa da ƙudirin dokar.
Ɗan majalisa Musa Ali Kachako da ke wakiltar ƙaramar hukumar Takai a jihar Kanon wanda shi ne ya gabatar da ƙudirin dokar ya ce, wajibi ne majalisar ta samar da wannan doka, don inganta lafiyar jama’a.
Wasu daga cikin al’ummar Kano sun yi maraba da wannan mataki na majalisar.
labarai masu alaka: Ganduje ya gabatar da dokar kare kananan yara ta bana a gaban majalisar dokoki Majalisar dokoki ta Kano ta nemi goyan bayan masarautar Bichi Dama dai likitoci sun daɗe suna kira ga jama’a da su kaucewa yin aure kai tsaye ba tare da gwaji ba don sanin matakin lafiyar su.
Tijjani Nasir Na-gwamutse likita ne a asibitin koyarwa na Aminu Kano ya ce, kowacce ƙasa da irin cututtukan da suka fi addabar mutanen ta da kuma irin yanayin su a don haka sai masu niyyar aure su yi la’akari da hakan wajen yin gwajin.
Cututtukan da suka fi yaɗuwa a tsakanin ma’aurata da ƴaƴan su matukar aka yi aure ba tare da gwaji ba, sun haɗar da cuta mai karya garkuwar jiki, da amosanin jinni wato sikila da kuma ciwon sanyi da dai suran su.
An yiwa ‘yan wasan Adamawa United Fashi.
‘Yan wasan na kan hanyar su ta zuwa wasan mako na 11, a gasar Firimiya ta kasa NPFL.
Tawagar ta Adamawa United, za ta fafata da takwarar ta, ta MFM FC da ke jihar Legas.
Lamarin ya faru da karfe 11:45 na daren Jumu’a, inda ‘Yan fashin suka ‘kwace wayoyi, kudade da sauran kadarori na ‘yan wasan da mukarraban su, tare da yin awon gaba da direban motar.
Rahotannin baya-bayan nan, da suka fito daga majiyyoyi daban-daban a Benin, sun ce ‘yan fashin sun bukaci a biya su naira Miliyan 50 kudin fansa, kafin sakin Direban.
Kano Pillars ta musanta labarin ƙonewar motarta.
Mai magana da yawun ƙungiyar Lirwanu Idris Malikawa Garu, ne ya bayyana hakan ga Freedom Radio.
Ya ce, “Ina tabbatar muku da cewar labarin da aka yaɗa, na cewa motarmu ta ƙone a Unguwar Bawa dake yankin ƙaramar hukumar Madobi, ba gaskiya bane”.
Ya ci gaba da cewa, “Tayar Motar ce kawai ta kama hayaƙi sakamakon matsalolin da motar take ciki”.
“Yanzu haka ƴan wasa da muƙarraban ƙungiyar suna cikin ƙoshin lafiya, kuma maganar da muke da kai sun isa jihar Nassarawa lafiya”.
Malikawa yace, biyo bayan tattaunawa tsakanin shugaban ƙungiyar ta Kano Pillars da shugaban hukumar wasanni ta jihar Kano, tuni Motar hukumar ta kwashi ƴan wasan na Pillars tare da wucewa dasu zuwa jihar Benue don buga wasan Mako 11 a gasar Firimiya ta kasa NPFL.
Da yammacin Jumu’a ne dai wasu jaridu suka riƙa bada labarin cewa motar ƴan wasan Kano Pillars ɗin ta ƙone ƙurmus.
A ranar Alhamis 18 ga Fabrairu 2021 ne, Motar tawagar Wikki Tourist ta kama da wuta tare da ƙonewa ƙurmus a kan hanyar su ta zuwa wasa da Dakkada FC.
FIFA: Super Eagles ta sauka zuwa mataki na 36.
A dai cikin jadawalin da FIFA ta fitar a yau Alhamis, Super Eagles ta samu damar ci gaba da rike makin da take dashi na 1474 a watan Disamba na shekarar 2020.
Har yanzu dai Najeriya tana a mataki na 5 a Afirka da take bin bayan Senegal da Tunisia da Algeria da kuma Morocco.
Farashin Mbappe ya kai Yuro miliyan 200 – PSG.
Makomar dan wasan ta ta’allaka a gareshi ne, bayan da ya nuna wa duniya kwarewar sa a fagen wasan kwallon kafa.
Mbappe ya kasance zakaran dan wasa a ranar 16 ga watan Fabrairu inda ya samu zarrar jefa kwallo uku a ragar Barcelona.
Barcelona dai tasha kashi a hannun PSG da ci hudu da daya a ranar Talatar da ta gabata a gasar zakarun nahiyar Turai.
Kwantiragin Mbappe a PSG zai kare ne a watan Yunin shekarar 2022, hakan zai bashi damar sabunta kwantiragin ko kuma ya canja sheka.
Kawo yanzu dai Mbappe mai shekaru 22 bai furta komai ba kan makomar tashi idan shekarar ta 2022 ta zo, yayin da kuma manyan kungiyoyin kwallon kafa na duniya ke cigaba da zawarcin dan wasan kamar su kwaceshi.
Kungiyoyin sun hadar da Liverpool da Manchester City da Real Madrid da kuma Juventus.
Ganduje ya kafa kwamiti don kawo sauyi a fannin wasanni.
Kwamitin da mataimakin gwamna Dakta Nasir Yusuf Gawuna zai jagoranta, zai tabbatar da hadin gwiwa tare dayin aiki kafada-da-kafada tsakanin ma’aikatar wasanni da hukumar kula da harkokin wasanni da kuma ofishin mai bawa gwamna shawara ta musamman a bangaren wasannin.
A wata sanarwa da kwamishinan yada labarai Malam Muhammad Garba ya fitar, ya ce kwamitin zaifi bada karfi ga muhimman bangarorin na wasannin da farfado da makaratar koyar da wasanni dake Karfi a karamar hukumar Garun Malam tare da lalubo hanyoyin samun kudaden shiga a bangaren wasannin.
Malam Muhammad Garba ya kuma ce kwamitin zai kuma taimaka wajen fito da wani tsari da zai baiwa bangarori masu zaman kansu damar daukar nauyin wasannin jihar duk da cewa gwamnati na warewa fannin wani kaso cikin kasafin kudin jihar.
Shafukan sada zumunta: A kawo karshen cin zarafin ‘yan wasa – Hukumomi.
Hakan na kunshe cikin wata takarda da wasu daga cikin gamaiyar hukumomin suka aike wada shugabannin dake tafiyar da shafukan Jack Dorsey da Mark Zuckerberg.
Sun kuma tsara ka’idojin da suke bukata a sanya tare da tilastawa masu amfani da shafukan yin biyayya ga ka’idojin don dakile cin zafin ‘yan wasan.
‘Yan wasa da dama ne daga kungiyoyi daban-daban ke ci gaba da fuskantar kalubale ta hanyar aike masu da sakonnin cin mutunci tare da barazana ga rayuwar iyalansu a shafukan sada zumuntar, lamarin da hukumomin ke ganin ya zama dole a dauki kwararan matakai.
A jiya Laraba ne mai tafiyar da Facebook Mack Zuckerberg, ya bayyana tsauraran matakan da zai dauka kan masu amfanin da kafar wajen cin zarafin ‘yan wasa.
Shigar da ba ta dace ba: LMC ta ci tarar Heartland.
Kungiyar dai tayi amfani da rigunan da babu sunan kungiyar babu lambobi kuma babu baje yayin karawarsu da Montin of Fires a filin wasa na Agege dake jihar Lagos.
LMC ya nemi Heartland ta biya kudin jan kunne naira dubu dari tare da kudin tara naira miliyan daya na saba dokokin wasa.
Mutuwar Martins: An gurfanar da NFF da LMC gaban kotu.
Chineme Martins ya fadi ne a filin wasa yayin da yake bugawa kungiyar tashi Nasarawa United wasa a karawarsu da Katsina United a garin Lafia dake a jihar ta Nasarawa.
Dan wasan mai shekara 23 ya mutu ne a ranar takwas ga watan Maris din shekarar da ta gabata ta 2020 bayan faduwarsa a filin wasan.
Iyayen Martins dai sun bukaci kungiyar ta biyasu kudin Diyya naira miliyan dari da ashirin sakamakon mutuwar dan nasu.
Haka zalika kungiyar magoya bayan ‘yan wasa ta duniya wato Fifpro ta ce, “Kawo yanzu Nasarawa United ta gaza mikawa iyayen Martins takardun inshorarsa tare da na kwantiraginsa da kungiyar kuma har ila yau babu wani taimako daga kungiyar ko NFF.” .
NPFL: Kano Pillars ta doke Ifeanyi Ubah.
An gudanar da wasanne a filin wasa na Adokiye dake a birnin Port-Harcourt na jihar Rivers.
Dan wasa Auwal Ali wanda akafi sani da Malam ne ya jefa kwallon daya a ragar Ifeanyi Ubah a cikin minti 23 ta hanyar bugun falen daya.
Wata kila Chukwueze ba zai bugawa Najeriya wasa ba.
Chukwueze ka iya rasa wasannin da Najeriya zata kara da Benin Republic da kuma Lesotho a wasannin share fagen gasar cin kofin Afrika ta shekarar 2021 da za a gudanar a ranar 22 da 30 ga watan Maris.
Kwararran likita Dakta Ulrike Muschaweck ne ya yiwa Chukwueze aikin a birnin Munich dake a kasar Jamus.
Rahotanni na cewa rashin Chukwueze a wasannin ka iya kawowa Najeriya tasgaro yayin da take neman a kalla maki uku a wasannin guda biyu.
Chukwueze dai ya yi nasarar cin kwallo biyu tare da taimakawa wajen cin guda biyar a wasanni ashirin da biyu da ya bugawa Villarreal a wannan kakar wasan da muke ciki.
‘Yan wasan Golf hudu ne za su fafata a Bayelsa.
Za dai a fara wasan ne daga ranar hudu ga watan Maris kuma a kammala ranar bakwai ga watan na Maris din.
Kazalika kasashen da zasu fafata a gasar sun hadar da Zimbabwe da Ghana da Gabon da kuma Cameroon wanda za a gudanar a garin Yenagoa dake a jihar ta Bayelsa.
An dai shirya wannan gasar ne domin taya gwamna Douye Diri murnar cika shekara daya a kan kujerarsa tare da kuma kaddamar da matsakaicin filin wasan Golf da gwamnan ya gina.
Ganduje ya amince a shirya Muƙabala tsakanin Abduljabbar da malaman Kano.
Kwamishinan addinai na jihar Kano Dr Muhammad Tahar Adamu Baba impossible ya bayyana hakan.
Kwamishinan ya ce, Gwamnati ta amince da wannan zama, wanda za a yaɗa shi kai tsaye a dukkan kafafan yaɗa labarai na jihar Kano.
Ya kuma bayyana cewar za a gayyato malamai daga wajen Kano wadanda za su zamo masu sanya idanu a kan muwaharar wacce za a gabatar da ita a wani kawwamammen wuri da za a sanyawa tsaro.
Ƙarin labarin zai zo nan gaba.
Sakamakon wasannin Unity Cup na ranar Alhamis.
 Sakamakon wasannin da aka gudanar a ranar Alhamis 04-02-2021, kamar haka: S/N Kungiya  Wasannin da kuma ake fafatawa a yau Juma’a 05-02-2021 sun hadar da: S/N Filin Wasa  .
UEFA: Ta dakatar da mai tsaron ragar Ajax zuwa shekara daya.
Kungiyar ta Ajax ce ta bayyana hakan a cikin wata sanarwa da ta fitar inda ta ce Onana ya yi amfani da maganin da matarsa ke sha ne bisa kuskure lamarin da ya sanya aka samu alamar kwayoyin yayin gudanar da gwaji ga ‘yan wasa.
Ajax dai na fatan hukumar zata sassauta dakatarwar da tayi wa dan wasan na tsawon shekara daya duba da yadda lamarin ya faru bisa kuskure kuma kwayoyin bana karin kuzari ba ne.
Haka zalika kungiyar zata daukaka kara zuwa kotun hukunta laifukan wasanni wato CAS don kare mutuncin dan wasan.
NFF: Alloy Agu ya fara karbar albashin da yake bi.
Shugaban hukumar ne Amaju Pinnick ya yi alkawarin fara biyan wani kaso daga cikin kudaden da Alloy Agu da kuma Gernot Rohr suke bi a wannan lokacin.
NFF ta fara biyan albashin ma’aikatan dake bin ta bashi Haka zalika a ranar Asabar da ta gabata Pinnick ya ce hukumar ta tura wa ma’aikatan wasu kudaden domin rage yawan bashin.
Pinnick ya kuma ce, “Babu wanda zai so a biyoshi bashi.
Yanzu akwai karacin samun kudaden shiga a hukumar duba da yadda masu daukar nauyin hukumar basa iya biyan kudaden akan lokaci sakamakon matsin tattalin arziki sanadiyyar cutar Corona.” .
Shekaru 25 rabon da Afrika ta Kudu ta lashe kofin Afrika.
Shekaru ashirin da biyar ke nan da suka gabata da Bafana Bafana suka taba daukar kofin na nahiyar Afrika a tarihin kwallon kafar kasar duk da kasancewarta cikin manyan kasashe a nahiyar ta Afrika.
Kwararran masani a fannin wasan kwallon kafa a kasar Mark Gleeson ya ce wannan rana ta zamo abar kwatance ga kasar sai dai tun daga wance lokacin zuwa yanzu kasar ta gaza maimaita irin wannan tarihin.
Afrika ta kudu dai ta doke Tunisia da ci biyu da nema a wasan karshe a gasar ta cin kofin Afrika da aka fafata a shekarar ta 1996 a filin wasa na Soccer City dake a Afrikan ta kudu.
Barcelona: Messi ke samar da kaso uku na kudaden shiga – Laporta.
‘Yan takarar sun bayyana hakan ne yayin tattaunawa da wata jarida ta kasar Spain kan batun kwantiragin sa.
Sun kuma ce sakamakon binciken da suka gudanar ya nuna cewa Messi yana samawa kungiyar kaso uku a jimillar kudaden shiga da kungiyar ke samu.
A yanzu haka dai kwantiragin Messi da Barcelona zai kare ne a karshen wannan kakar wasan da muke ciki ta 2021.
Laporta da Font sun kuma sha alwashin yin duk mai yiwuwa wajen ganin Messi ya ci gaba da zama a kungiyar matukar suka samu shugabancin kungiyar a zaben da za a gudanar ranar 7 ga watan Maris mai zuwa.
FIFA: ‘Yan wasa 8 za su buga wa Najeriya wasa.
‘Yan wasan sun hadar da Ovie Ejaria dake a kungiyar kwallon kafa ta Reading da Ademola Lookman dan wasan gaba a Fulham da Jordan Torunarigha daga kungiyar Hertha ta kasar Jamus da Nathan Tella dake a Southampton.
Sauran su ne: Tosin Adarabioyo shima dake a Fulham da Noni Madueke a kungiyar PSV da Sheyi Ojo dake a Cardiff City sai kuma dan wasan gaban kungiyar Chelsea da a yanzu haka yake a Cercle Brugge a matsayin aro Ike Ugbo.
Shugaban hukumar kwallon kafa ta Najeriya Amaju Pinnick ya tabbatar da cewa FIFA ta sahalewa Ovie Ejaria wanda aka haifa a kasar Ingila ya fara buga wa Najeriya wasa.
NFF ta fara biyan albashin ma’aikatan dake bin ta bashi.
Pinnick ya bayyana hakan ne yayin tattaunawa ta musamman da jaridar Punch a yau Litinin.
Ya kuma ce shima mai horas da masu tsaron ragar Super Eagles Alloy Agu wanda yake bin albashin watanni ashirin da biyu ya karbi na watanni tara.
Pinnick ya ce yanzu haka hukumar ta dora damba wajen ganin ta biya dukkannin ma’aikatanta da ke bin ta bashi kamar yadda tayi alkawari.
Sakamakon wasannin gasar cin kofin Unity na ranar Alhamis.
Kungiyar kwallon kafa ta Kano Rovers ta lallasa Good Hope FC da ci 5 da nema sai Kawo Warriors FC da ta yi kunnen doki da Kano Eleven FC da ci 1-1 sai Tahir Babes ta yi rashin nasara a hannun Wudil United da ci daya da nema.
Haka zalika High Landers FC ta lallasa Phonex FC da ci 3 da 1 yayin da Arewa FC ta yi kunnen doki da Super Star Sheka da ci 1-1.
COVID-19: Bikin kakar wasanni ka iya zama barazana ga lafiyar al’umma.
Za dai a gudanar da bikin kakar wasannin ne a ranar goma sha hudu zuwa ranar ashirin da takwas ga watan Faburairu a garin Benin dake jihar Edo.
Masana kiwon lafiya na ganin cewa gudanar da gasar ka’iya zama barazana ga lafiyar al’umma duba da yadda annobar Coronavirus data dawo kuma take ci gaba da yin kamari a fadin kasar nan.
Rahoto na cewa, kawo zuwa ranar 26 ga watan Janairu yawan wadanda suka kamu da COVID-19 a Najeriya ya kai 122,996 yayin da kuma cutar ta kashe mutane 1,509.
Ana dai tsammanin ‘yan wasa da jami’ai kimanin 15,000 za su hallaci wajen gudanar da bikin kakar wasanni a jihar ta Edo.
Kwallon kafa: Montreal Impact ta dauki dan wasan Najeriya.
Sunusi dan wasan gaba mai shekara goma sha takwas ya saka wa kungiyar hannu a kwantiragin shekaru uku tare da kuma zabin karin shekara daya.
Daraktan wasannin kungiyar Olivier Renard, ya ce,”Kungiyar ta yi farin cikin daukar dan wasan duba da irin hazakarsa duk da cewa yana da karancin shekaru.” Sunusi dai ya yi nasarar cin kwallaye goma a wasanni ashirin da biyu a gasar cin kofin kwararru ta Najeriya a kakar wasa ta 2018-2019 yayin da yake a kungiyar kwallon kafa ta Nasarawa United.
Yanzu haka dai Sunusi ya kasance dan Afrika na hudu a cikin tawagar Thierry Henry bayan Victor Wanyama dan kasar Kenya sai Mustafa Kizza daga Uganda sai kuma Clement Diop dan kasar Senegal.
Yadda Gombe United ta yi ta’aziyya ga shugaban hukumar wasannin jihar.
Dakta Larry Daniel, yace rasuwar matashin mai shekaru 24 , abu ne mai ciwo matuka sai dai ya yi rokon shugaban da ya dau kaddarar rashin tare da nema masa afuwa.
Jami’in ya mika ta’aziyyar sa, ta kashin kansa bayan na tawagar ga dangin mamacin, tare da fatan Allah ya yafe masa.
Shugaban na Gombe United , ya kara dacewar tawagar tana tare da shugaban a cikin kowanne hali walau na farin ciki ko aka sin haka.
COVID-19: Osimhen zai koyi darasi a kuskuren da yayi – Gernot Rohr.
Osimhen dai ya kamu da cutar Korona yayin da ya koma kasar Italiya bayan da ya gudanar da taron murnar bikin haihuwarsa a nan gida Najeriya a watan Disambar shekarar 2020.
An samu faifan bidiyon dan wasan a tsakiyar mutane yayin gudanar da taron ba tare da ya saka takunkumin rufe baki da hanci ba a kafafen sada zumunta, lamarin da ya sanya kungiyarsa ta Napoli ta saka masa tara ta kudaden da ake biyansa na makwanni biyu.
A yayin tattaunawa da manema labarai, Rohr ya ce, “Wannan shine kuskuran da Osimhen yayi kuma babu shakka zai zamo darasi a rayuwarsa.” .
COVID-19: ‘Yan wasa da jami’ai 36 sun kamu.
Hakan na kunshe ne ta cikin wata nasarawa da hukumar gudanar da gasar ta wallafa a shafinta na Internet.
Hukumar ta ce an samu mutane ashirin da bakwai da aka yiwa gwaji daga ranar hudu zuwa takwas ga watan Janairun bayan haka aka samu Karin mutane goma tsakanin ranar Juma’a zuwa Lahadi da suka gabata.
An dai gudanar da gwaji har zagaye biyu kan ‘yan wasan da kuma jami’an kimanin dubu biyu da dari biyar da casa’in da uku, yayin da sakamakon ya nuna mutane talatin da shida na dauke da cutar.
Sanarwar ta kuma ce, duk wanda ya kamu da cutar ta Korona zai killace kansa tsawon kwanaki goma.
LALIGA – Huesca da Alaves sun sallami masu horarwar su.
Huesca ita ce ta  20 kuma ta karshe a teburin gasar Laligar kasar ta Spaniya inda ta ci wasa daya cikin wasanni goma sha takwas data buga a kakar bana.
Ita ma kungiyar kwallon kafa ta Deportivo Alaves ta sallami mai horarwar ta Pablo Machin bisa rashin ta buka a bin a zo a gani da bai yi ba a  kungiyar.
Yanzu dai cikin wasanni 18 da aka buga a gasar ta Laliga kungiyar ta Alaves tana mataki na 16 ya yin da ta ci wasanni hudu a kakar bata.
Huesca dai ta yi rashin nasara a wasanni hudu cikin wasanni biyar data buga a kwana-kwanan nan.
Yanzu dai mataimakin mai horar da kungiyar ta Deportivo Alaves Javier Cabello ne zai rike kungiyar a matsayin na kwarya- kwarya kafin ta bayyana sabon mai horarwar ta.
Hakan na kunshe ta cikin wata sanarwa da kungiyar ta fitar bayan ta bayyana sallamar mai horarwar a yau.
Dan wasan Kano Pillars ya bata – Malikawa Garu.
Jami’in hulda da jama’a na kungiyar Lurwan Idris Malikawa Garu ne ya sanar da hakan yayin zantawa da freedom Raadio.
A cewarsa tun farko mai hora da ‘yan wasan Pillars Lionel Soccio ya bashi hutun kwanaki hudu da ya ziyarci iyalansa amma sai gashi yanzu sati biyu ke nan ba aji duriyarsa ba.
Rilwan Idris Malikawa ta cikin sanarwar ya kuma ce, Sunday Chinedu bai sanar da kungiyar halin da yake ciki ba saboda haka ne yasa kungiyar ta sanar da batansa.
Marseille ta bude makarantar wasanni a Najeriya COVID-19: ‘Yan wasan Newcastle sun dawo sansanin daukar horo A bangare guda shugaban kungiyar ta Kano Pillars Shu’aibu Surajo ya bai wa dan wasan wa’adin kwanaki uku da ya dawo ko kuma a dauki matakin ladaftarwa a kansa.
Australian Open: Djokovic da Thiem da kuma Nadal za su killace kansu.
A dai makon gobe ne ake sa ran ‘yan wasa sama da dubu daya da dari biyu da saba’in za su sauka a birnin Melbourne inda za kuma su killace kansu tsawon makonnin biyu.
Babban jami’in dake kula da gasar ta Australian Open Craig Tiley, ya ce, ya tattauna da gwamnatin kasar don samar da masaulki ga wasu daga cikin ‘yan wasan duba da yadda dakunan Otel ke karanci a Melbourne.
A wata nasarwa da jami’an shirya gasar suka fitar ta nuna cewa, a ranar 29 ga watan Janairu za a haska manyan ‘yan wasa maza guda uku da suka hadar da Novak Djokovic da Rafael Nadal da Dominic Thiem tare da mata guda biyu Simona Halep da kuma Naomi Osaka.
Gwajin Korona: An dage dawowa gasar kwallon kafa ta mata a Najeriya.
Hakan na kunshe cikin wata sanarwa dasa hannun babban jami’in dake kula da shirya gasar Faith Ben-Anuge ya fitar game da ranar dawowa ci gaba da gasar.
A baya dai an tsaida ranar goma sha daya ga watan Janairu domin dawowa fagen gasar kafin daga bisani a dage zuwa ranar goma sha uku ga watan na Janairu.
Ben-Anuge, ya ce, an baiwa kowace kungiya wa’adin mako guda don gudanar da gwajin cutar Korona ga ‘yan wasa da kuma ma’aikanta tare da tura sakamakon gwajin ga hukumar gudanar da gasar kafin ranar dawowa.
Ya kuma gargadi kungiyoyin da su bada hadin kai wajen kawo musu sakamakon gwajin domin rashin yin hakan ka iya sanya a dakatar da kowace kungiya daga ci gaba da gasar.
NPFL: Karuwar masu corona za ta iya dakatar da dawowa gasar.
An dai dakatar gasar ne tun a watan Maris yayin da cutar ta barke a fadin duniya.
Shugaban daya daga cikin kungiyoyin wanda ya nemi a sakaya sunansa ya ce, “Masu shirya gasar na cigaba bibiyar lamarin amma sun dage gasar ne kawai duk da cewa za a iya cigaba da wasannin.” Hukumar yaki da cutuka ta Najeriya NCDC ta tabbatar da samun karuwar wadanda suka kamu da cutar a ranar Laraba.
Marseille ta bude makarantar wasanni a Najeriya.
Makarantar ta kunshi filin wasa da wajen motsa jiki da wajen guje-guje da tsalle-tsalle da asibiti da ajujuwa da ofis-ofis da gidan shakatawa da kuma otel.
A yanzu haka makarantar na da dalibai 200 wadan da zasu amfana da sabon tsarin bada horo a makarantar karshen watan Janairun sabuwar shekara mai zuwa.
Marseille dai na daya daga cikin manyan kungiyoyin kwallon kafa a nahiyar turai da take kokarin kawo ilimi da nishadi da kayatarwa tare da kuma gina rayuwar yan Afrika.
Tokyo Olympics: ‘Yan wasan Najeriya sun shiga sansanin daukar horo.
A cewar daraktan ‘yan wasan Simeon Ebhojiaye, ‘yan wasan za su kasance sansanin tsawon makonni uku a garin Port Harcourt da Abuja da kuma Yenogoa.
A garin Port Harcourt za a gudanar da wasan tsalle-tsalle da guje-guje na tsawon zagaye 14 karkashin masu horaswa biyu a sansanin yayin da a Abuja za a gudanar da wasannin masu bukata ta musamman inda ‘yan wasan kwallon Tennis 14 da masu daga kayan nauyi 8 suka kasance a sansanin.
Haka kuma akwai ‘yan wasan damben zamani guda 8 da suke a sansanin na garin Yenogoa dake jihar Bayelsa duk a karkashin masu horaswa biyu.
Ka zalika, a zagayen farko an kafa sansanin ne a makarantar horas da malamai dake a garin Pankshin a jihar Plateau inda ‘yan wasa 4 suka sami halartar sansanin.
Mesut Ozil: Ko Mikel Arteta zai sabonta kwantiragin dan wasan?.
Rashin tabuka abin a zo a gani da kungiyar kwallon kafa ta Arsenal ke fama dashi a wannan lokacin, ya sanya alamar tambaya ga matakin da Mikel Arteta ya dauka na cigaba da ajiye dan wasa Mesut Ozil a kan benci.
Tun dai a watan Maris da Arsenal ta yi nasara da ci 1 da nema kan West Ham United, rabon da Ozil ya taka wasa a kungiyar.
Arteta ya dauki matakin cire dan wasan daga tawagar ‘yan wasa 25 da zasu fafata a gasar firimiya da kuma Europa League a watan Oktoba da ya gabata.
Ozil dai ya ce, ko kadan bashi da aniyar barin kungiyar har sai lokacin da kwantiragin sa ya kare a karshen wannan kakar wasanni da muke ciki.
Arsenal tasha kungiya a wannan lokacin inda ta samu cin kwallo 10 a wasanni 11 kuma ta dawo mataki na 15 a kan tebirin gasar firimiya ta kasar Ingila.
Tsohon jami’in wucin gadi da ya rike Arsenal a shekarar 2019 bayan an kori Unai Emery, Freddie Ljungberg ya saka Ozil a cikin nagartattun ‘yan wasa 4 a kungiyar da sukafi kowa kokari a gasar firimiya ta Ingila a kakar wasa data gabata.
COVID-19: ‘Yan wasan Newcastle sun dawo sansanin daukar horo.
An dai rufe filin wasan ne a ranar Litinin makon jiya bayan samun karuwar masu dauke da cutar cikin ‘yan wasan da aka yiwa gwaji.
Kungiyar ta kuma ce an killace ‘yan wasan da suka kamu da COVID-19 din tare da cigaba da karbar magani kafin su dawo filin daukar horon.
A sakamakon hakan ne kungiyar ta gaza samun damar horas da ‘yan wasan nata baki daya yayin da suke shirin karawa da Aston Villa a wasanta na farko a gasar Premier League, lamarin da ya sanya aka dake wasan a makon jiya.
France Ligue 1: Nantes ta kori mai horas wa Gourcuff.
A dai karshen makon da ya gabata ne, kungiyar tasha kashi a hannun Strasbourg da ci 4 da nema.
Nantes tana a mataki na 14 da maki 13 a bisa tebirin gasar, yayin da ake daf da fitar da kungiyar daga gasar ta Ligue 1.
JAMB zata shirya jarabawar gwaji ga masu neman aiki a Najeriya.
Hukumar ta JAMB za ta shirya jarrabawar ne tare da kuma hukumar kare rayuka da dukiyoyin al’umma wato Civil Defence a ranakun 7 da 8 ga watan disambar da muke ciki.
A wata sanarwa da ma’aikatar kula da al’amuran cikin gida ta fitar ta ce za’a gudanar da jarabawar ce a dukkan jihohin kasarnan 36 ciki harda Abuja babban birnin tarayya.
Wasan kwallon kurket: NCF za ta kaddamar da sabon mai horas wa.
Gurusinha mai shekara 44 wanda kuma mamba ne da ya taimakawa kasar sa ta Sri Lanka wajen lashe gasar cin kofin duniya a wasan kwallon kurket na shekarar 1996, ana sa ran zuwansa Najeriya don gabatar dashi kan mukamin da hukumar tashi.
Bayan aikin kula da kungiyar wasan kwallon kurket ta kasa, Gurusinha zai kasance cikin masu bayar da horo ga kananan masu horaswa na cikin gida.
Shugaban hukumar ta NCF Yahaya Ukwanya, ya ce, an zabi Gurusinha ne duba da irin gogewar da yake da ita a fagen wasan kurket din don kawo wa Najeriya cigaba a wasanni masu zuwa.
Gyaran ciyawar filin wasa: Bamu yadda a kashe miliyan 81 ba – Minista.
Dare ya bayyana hakan ne a shafinsa na tweeter, inda ya ce ma’aikatar tayi watsi da wannan kudirin.
Ya kuma ce, babu shakka ‘yan Najeriya zasu koka matukar aka gaya musu cewa an lalata naira miliyan 81 kan daidaita tsawon ciyawa a filin wasa.
Ministan ya ce “An kawo wa ma’aikatar kudirin amma bata amince ba saboda bai kamata a kashe kimanin wadannan kudin ba, zaifi dacewa a zuba hannun jari dasu.” .
Chelsea ta nemi Olivier Giroud ya ci gaba da zama a kungiyar.
Lampard ya kuma bayyana cewa Chelsea na bukatar Giroud ya ci gaba da zama a kungiyar duk da cewa dan wasan na yunkurin tafi kafin kakar wasa mai zuwa.
Kuma ya ce kungiyar ba zata iya hana dan wasan tafiya ba sai dai tana fatan zai zanye kudirin nasa.
Man City na bukatar dauko Jack Grealish – Pep Guardiola.
Guardiola ya kuma ce Jack Grealish ne ke kan gaba a cikin ‘yan wasan da yake bukatar daukowa a yunkurinsa na canja tsarin wasan kungiyar.
Jack Grealish mai shekara 25 ya kasance dan wasan tsakiyar Aston Villa da kuma kasar Ingila.
Libya Football: Ali El Margini ya ajiye aiki.
El Margini ya fara aikin horas da kungiyar a watan Satumba da ya gabata tun a lokacin dai Libya ta yi rashin nasara a wasan sada zumunta da Comoros sai kuma wasanni biyu da Equatorial Guinea a yayin neman tikitin gasar cin kofin Afrika.
Rashin nasarar da Libya ta yi a wasannin ya sanya kasar zuwa na karshe a rukunin J da maki uku, inda kasar Tanzania ke gabanta da maki hudu sai Equatorial Guinea da shida yayin da kuma Tunisia ta yi nasarar samun tikitin zuwa gasar a kakar wasa mai zuwa.
El Margini ya ce “Yanayin da kungiyar ta samu kanta a ciki tare da annobar cutar COVID-19 da kuma rikicin siyasa a kasar ne suka sanya lalacewar ‘yan wasan.” .
PSG na bukatar Neymar da Mbappe su kara mata kwantiragi.
‘Yan wasan gaban guda biyu wadanda PSG ta kashe sama da Yuro miliyan 400 wajen daukosu, kwantiragin na su zai kare a shekarar 2022.
Leonardo ya kuma ce, suna cigaba da tattaunawa batun kwantiragin Angel Di Maria da kuma Juan Bernat.
Haka zalika ya bayyana cewa za a kawo karshe duk wani batu na tsawaita kwantiragin wasu daga cikin ‘yan wasan kungiyar a mako mai kamawa.
Daraktan ya ce “Akwai kyakkyawar alaka tsakani na da Thomas Tuchel don haka bana tinanin canjashi duk da rashin nasarar da muka samu a wasanni biyu cikin uku na farko a gasar Champions League.” .
NPFL: Za a dawo ranar 6 ga watan Disamba.
Yayin da kamfanin dake shirya gasar ya fitar da jadawalin wasannin, kungiyar kwallon kafa ta Enyimba za ta karbi bakuncin Abia Warriors a ranar farko bayan an dawo.
Enyimba dai ta sha lashe gasar tare da daukar kofin har sau takwas a baya.
A rana ta biyu kuma Kwara United za ta karbi bakuncin Aba Elephants a garin Ilorin dake jihar.
Kamar yadda kamfanin dake shirya gasar ya wallafa, za a kawo karshen gasar a ranar hudu ga watan Yulin shekarar 2021.
Halin da yaran Kano waɗanda aka gano a Anambra ke ciki bayan shekara guda.
Galibi dai yaran sun samu sauye-sauye wajen gudanar da rayuwarsu.
Waɗanda suka haɗa da sauyin yare, addini dama al’ada.
Yadda rayuwar yaran ta ke a yanzu Freedom Radio ta ziyarci wasu cikin yaran domin ganin halin da suke ciki.
Jamila Ado Sani ita ce mahaifiyar Faruk Ibrahim wanda ya shafe shekaru biyar a can.
Ta ce, yanzu an ɗan samu sauyi, domin yanzu yana ci gaba da gudanar da al’amuransa na addini.
Haka ma yana zuwa makarantar islamiyya sai dai abokan karatunsa sun bashi tazara.
Amma ana wareshi a wasu lokutan domin yi masa muraja’ar darusan baya.
Jamila Ado Sani mahaifiyar Faruk Dangane da abinci mahaifiyarsa ta ce har yanzu bai gama sabawa da abincin da ake yi a nan ba.
Ta ce, farkon dawowarsa da cokula biyu ya ke cin abinci.
Ɓangaren sanya sutura ma mahaifiyarsa ta ce, an samu ci gaba.
“Yanzu yana sha’awar sanya kayan malam bahaushe maimakon ɗaura zani da yake yi a baya” a cewarta.
Ta ƙara da cewa, babban abin da ke damunsu a yanzu, shi ne yawan firgita da yaron ke yi.
A wasu lokutan kuma ya riƙa surutan cewa ana biyo shi.
Shi kuwa Umar Faruk ɗin ya shaidawa Freedom Radio cewa har yanzu yana tuno abubuwan da suka faru da shi a Anambra.
Sai dai babban abin da ke ci masa tuwo a ƙwarya shi ne yadda ake nuna masa ƙyama a makaranta.
Ya ce, “malamarmu ma na kyara ta saboda rashin iya Hausa, tana cewa ni ba ɗan Kano ba ne”.
Malam Ibrahim Ahmad Salisu mahaifin Faruk Malam Ibrahim Ahmad Salisu shi ne mahaifin Faruk ya ce, suna iya bakin kokarinsu wajen ganin an magance sauye-sauyen da yaron ya samu.
Ɓangaren sauran yaran Sauran yaran ma dai sun fara samun ci gaba kan sauye-sauyen da suka samu.
Malam Muhammad Abdullahi shi ne mahaifin Aisha da ta yi shekara 4 a Kurmi bayan sace ta, wadda aka sauya mata suna zuwa Ozioma.
Malam Muhammad Abdullahi mahaifin Aisha Ya ce, yanzu haka rayuwarta ta fara daidaita a ɓangaren addini da kuma abinci.
Freedom Radio ta iske Aisha tana tsaka da karatun alƙur’ani mai girma.
Malam Salisu Isah shi ne mahaifin Husna Isah wadda ita ba ta ɗauki tsawon lokaci a Anambran ba aka gano su.
Malam Salisu Isah mahaifin Husna Ya ce, sannu a hankali tana dawowa cikin dabi’ar Malam Bahaushe.
Meye matsayar iyayen kan shari’a? Iyayen yaran sun ce ba a tuntuɓar su game da yadda shari’ar ke gudana, sai dai kawai suna jin labari a Radio.
Karanta karin labarai: Kano 9 Kids: Yara 113 aka sace daga Kano zuwa Kudu – Kwamitin bincike Kano9: Abubuwan da suka faru kan yaran Kano da aka sace cikin shekara guda Bonono wai rufe ƙofa da ɓarawo Wata majiya ta tabbatar mana da cewa yara 9 da aka gano a wancan lokaci 7 daga ciki ne ƴan asalin jihar Kano.
Kuma su ne aka miƙa su ga iyayensu haɗe da tukuicin naira miliyan guda-guda da gwamna ya basu.
Sauran yara biyu kuma an mayar dasu jihar Anambra haɗe da wancan tukuici na miliyan guda-guda saboda rashin gano iyayensu.
To ko ina matsayar rundunar ƴan sandan Kano da kwamitin da gwamnatin jihar ta kafa? Zamu ci gaba da bibiya a nan gaba.
Ku kalli wannan rahoto cikin bidiyo  .
AFCON 2021: Sierra Leone ta gayyaci ‘yan wasa 16.
Leone Stars dai zasu kara da Super Eagles a ranar Juma’a 13 ga watan Nuwamba a filin wasa na Samuel Ogbemudia dake birnin Benin a jihar Edo, kafin itama ta karbi bakuncin Najeriya bayan kwanaki hudu da kammala wannan wasan.
Leone Stars ta zo ta hudu a rukunin L da maki daya a wasanni biyu, yayin da Super Eagles take kan gaba da maki shida a wasanni biyun farko.
Kuma idan Najeriya ta yi nasara a wasannin biyu kai tsaye zai bata damar samun tikitin zuwa gasar.
AFCON: Najeriya ta gayyaci ‘yan wasa 24 AFCON 2021: Za’ai wasan Najeriya da Sierra Leone ba ‘yan kallo ‘Yan wasan da Keister ya gayyata sun hada da Osman Kakay daga Queens Park Rangers a Ingila da Mustapha Dumbuya daga Tampa Bay Rowdies a Amurka da Alie Sesay daga Zira FK a Azerbaijan da Kwame Queen daga Vikgur Reykjavik a Iceland da Mohamed Medo daga Kamara FC Haka a Finland da Kelvin Wright daga Orebro a Sweden da George Davies daga Austria da Mohamed Turay daga China da kuma Mustapha Bundu daga Belgium.
Mun kashe miliyoyin naira wajen gyaran filayen wasa – Kwamishina.
Kwamishinan wasanni na jihar Sani Danlami ne ya bayyana hakan yayin da yake zaiyana aiyuka da cigaban da ma’aikatar wasanni ta kawo.
Danladi ya kuma ce, an kashe sama da naira miliyan 111 wajen yin kwaskwarima tare da daga likafar babban filin wasa na karamar hukumar Malumfashi, inda aka kashe fiye da naira miliyan 62 wajen karishe ginin filin wasanni a cikin garin Katsina.
“Mun gudanar da wadannan aiyukan ne don bunkasa harkokin wasanni don amfanin matasa a jihar nan,“ a cewar kwamishinan.
AFCON 2021: Za’ai wasan Najeriya da Sierra Leone ba ‘yan kallo.
An dai cimma wannan matsayar ne yayin da gwamnatin jihar Edo ke tattauna yiwuwar barin ‘yan kallo su shiga filin wasan don kallo.
Ma’aikatar wasannin na ganin cewa barin ‘yan kallo shiga filin wasan zai jawo a karya doka da ka’idojin hana yaduwar cutar Corona.
A wata wasika da ma’aikatar wasannin ta aike wa mataimakin gwamnan jihar Kwamaret Philip Sha’aibu, na cewa, “Muna so mu ja hankalin ka kan yarjejeniyar da muka kulla da gwamnatin tarayya kafin ta amince a dawo cigaba da harkokin wasanni a kasar nan”.
Daga cikin yarjejeniyar akwai yin gwajin lafiyar kowane dan wasa kafin a fara wasa tare da kauracewa tara taro jama’a masu yawa ta hanyar hana ‘yan kallo shiga filin wasa domin dakile yaduwar cutar Corona.
An yiwa Maradona aiki a kwakwalwa.
Likitan da ya gudanar aikin Leopoldo Luque ya bayyana haka jim kadan bayan kammala aiki a wani asibiti mai zaman kansa dake a Buenos Aires babban birnin kasar ta Argentina.
Kuma ya ce, “Maradona za ya kasance a karkashin kulawar mu domin ganin komai na tafiya cikin tsari.” Maradona mai shekara 60 ya je asibitin ne don duba lafiyar sa sakamakon rashin lafiya dake damun sa.
AFCON 2021: Ina jin takaicin kin gayyata ta da aka yi – Dan wasan Najeriya.
Dessers mai shekara 25 ya kuma ce zai ci gaba da kokarin ganin Gernot Rohr ya dawo masa da gurbin sa a tawagar.
Ya kuma sha alwashin kara kwazo da dagewa a kungiyar sa ta Genk domin ya kara samun amincewa daga Gernot Rohr.
Rohr dai ya gayyaci Paul Onuachu da suke a kungiya daya da Cyriel Dessers.
Da ɗumi-ɗumi: Kano Pillars ta lallasa Wikki Tourist.
Kano Pillars ta yi nasarar ne a wasan sada zumunta da aka gabatar da yammacin Asabar a filin wasa na Dutse Township da ke jihar Jigawa Ɗan wasan Pillars Ali Rabi’u ne ya jefa ƙwallon yayin da ake tsaka da buga wasan.
A ranar Lahadi ma Kano Pillars ɗin zata buga wasan sada zumunta da ƙungiyar El-kanemi ta  jihar Borno.
PSG: Neymar ka iya rasa wasanni 3 – Tuchel.
Tuchel ya kuma ce, dan wasan mai shekara 28 ya samu raunin ne a wasan da kungiyar ta yi Istanbul Basaksehir ranar Laraba 28 ga watan Oktoba.
Haka kuma Neymar zaya kasance ba tare da kungiyar ba har sai an dawo daga gajeren hutun da ake shirin tafiya.
“Neymar zai rasa wasanni Ligue 1 da zamu buga da Nantes da Rennes da kuma wasa cin kofin zakarun nahiyar turai da za ayi da RB Leipzig, “ inji Tuchel.
CAF: Ahmad Ahmad ya kamu da cutar Korona.
Hukumar ta bayyana hakan ta cikin wata sanarwa da ta wallafa a shafinta na Internet a yau Juma’a 30 ga watan Oktoba.
Sanarwar na cewa “Ahmad na fama da mura bayan saukar sa a Cairo dake kasar Masar a ranar 28 ga watan Oktoba, lamarin da ya saka shi zuwa yin gwaji.” CAF: Kasashe 46 na bukatar Ahmad ya sake tsayawa takara Yayin da sakamakon gwajin ya nuna Ahmad yana dauke da kwayar cutar kuma yanzu haka ya killace kansa nan da kwanaki 14 mai zuwa.
AFCON: Najeriya ta gayyaci ‘yan wasa 24.
Super Eagles dai zata hadu da Leone Stars a ranar 13 ga watan Nuwamba a birnin Benin dake jihar Edo kafin itama ta kai masu ziyara a gidansu ranar 17 ga watan na Nuwamba.
‘Yan wasan da Rohr ya gayyata sun hada da Victor Osimhen daga Napoli da Joe Aribo daga Glasgow Rangers Oghenekaro Etebo daga Galatasaray da Emmanuel Dennis daga Club Brugge da kuma mai tsaron gida Daniel Akpeyi daga Kaizer Chiefs.
Sauran ‘yan wasan sune Sebastian Osigwe daga FC Lugano da Kenneth Omeruo da Leon Balogun da Chidozie Awaziem da Alex Iwobi da Moses Simon da Samuel Chukwueze da Chidera Ejuke da Sanusi Zaidu da Kevin Akpoguma da Abdullahi Shehu da Francis Ozoho da Ramon Azeez da Samson Tijjani da kuma Paul Onuachu.
A na bukatar ‘yan wasan su kasance a masaukin da aka tanada masu a birnin Benin ranar 9 ga watan na Nuwamba.
Adamawa United: Za mu inganta inshorar ‘yan wasa.
Zira ya kuma ce, kungiyar za tayi kokari wajen ganin ta cika ka’idojin da kamfanin LMC dake shirya gasar ya tanada don samun lasisi.
LMC dai ya wallafa jerin ka’idojin da kowace kungiya dake buga gasar zata cika a shirye-shiryen fara gudanar da gasar ta kakar wasa mai zuwa.
Wasu daga cikin ka’idojin sun hada da mallakar kudi Naira miliyan 200 tare da tsarin ingantacciyar inshorar ‘yan wasa kafin a fara gasar a watan Nuwamba.
Jinya: Francis Uzoho ya dawo fagen wasa.
Uzoho dai ya samu rauni a kafarsa yayin da Najeriya take fafatawa da Brazil a wani wasan sada zumunta a kasar Singapore.
Dan wasan yanzu haka yana taka leda a kungiyar kwallon kafa ta APOEL Nicosia dake kasar Cyprus.
Ya kuma taka rawar gani a wasan farko bayan dawowarsa da kungiyar ta yi nasara kan PAEEK da ci uku da nema a gasar Cypriot Cup.
Sunshine Stars: Ba zamu dawo ba sai an biya mu albashi – ‘Yan wasa.
Hukumar gudanarwar kungiyar ta umarci ‘yan wasan da su dawo sansanin daukar horo don shiryawa gasar cin kofin kwararru ta NPFL ta 2020/2021 da ake shirin farawa nan gaba kadan.
Rahotanni na cewa babu ko mutun daya daga cikin ‘yan wasan da yayi biyayya ga umarnin hukumar kungiyar, suna masu cewa sai an biya su albashin da suke bi a baya.
Mai horas da kungiyar ta Sunshine Stars Gbenga Ogunbote ya ce yana fatan ‘yan wasan zasu dawo sansanin nasu don tattaunawa da hukumar gudanarwar kungiyar.
Ogunbote ya ce “Yanzu haka gwamnatin jihar ta Ondo ta amince da fitar da kudin albashin ‘yan wasan na watanni hudu daga cikin na watanni biyar da suke bin kungiyar, saboda haka za a biya su nan bada dadewa ba”.
European Super League: FIFA bata san da yarjejeniyar Barcelona ba.
Shugaban kungiyar kwallon kafa ta Barcelona Josep Maria Bartomeu ya bayyana cewa Barcelona ta fara shirye-shiryen ta na Super League, yayin da yake jawabin ajiye aikinsa da kungiyar.
Bartomeu dai sauka daga shugabancin kungiyar tare da sauran hukumomin gudanarwa sakamakon cigaba da fuskantar barazanar tsigewa daga magoya bayan kungiyar.
A makon da ya gabata ne shafin wallafa labaran wasanni na BBC ya bayyana cewa ana cigaba da tattaunawa kan kirkirar sabuwar gasar firimiya da tsabar kudi Yuro biliyan 4.6 a nahiyar turai.
Manyan kungiyoyin kwallon kafa dake nahiyar ta turai zasu shiga gasar da aka fara tattaunawa ba da dadewa ba.
Old Trafford: Zai dauki ‘yan kallo 23,500 tare da bada tazara – Man United.
A baya dai gwamnatin kasar ta Ingila ta amince da fara dawowa da ‘yan kallo da kadan-kadan a farko watan Oktoba kafin daga baya ta dakatar da yunkurin nata sakamakon cigaba da samun karuwar cutar Corona a kasar.
Jami’in kungiyar Collette Roche, ya ce “Mun karbi umarnin da ka’idojin da gwamnati ta gindaya kan batun dawowar ‘yan kallo filayen wasanni, kuma na tabbata sabon tsarin da muka yiwa Old Trafford zai bada kariya ga ‘yan kallo ta hanyar bada tazara”.
Man United na daya daga cikin kungiyoyin dake fuskantar matsalar kudaden shiga, yayin da tayi asarar sama da Yuro miliyan 70 tun a watan Yunin 2020 sakamakon annobar COVID-19.
A dai watan Satumba da ya gabata ne firayim minista Boris Johnson ya ce dokar hana ‘yan kallo shiga filayen wasa ka iya cigaba har tsawon watanni shida masu zuwa.
Congo vs Eswatini: Alkalin wasan Najeriya ne zai busa – CAF.
Hukumar ta bayyana Joseph Ogabor a matsayin wanda zai busa wasan tare da masu taimaka masa da suka hada da Samuel Pwadutakam da Efosa Igudia da kuma Quadri Adebimpe.
Za dai a gudanar da wasan a birnin Brazaville dake kasar Congo, inda Alim Aboubakar dan kasar Cameroon zai kula da wasan yayin da Waldabet Koissoual dan kasar Chadi zai kula da alkalan wasan.
Mun amince da sabon canjin ‘yan wasa a fili – LMC.
A dai farkon watan Oktoba da muke ciki ne hukumar kwallon kafa ta Najeriya NFF ta bada damar dawowa ci gaba da gasar ta NPFL ranar 15 ga watan Nuwamba bayan da aka dakatar da wasanni tsawon watanni 8 sakamakon cutar COVID-19.
LMC: An saka sharuda ga kungiyoyi a kan dawowa gasar LMC za ta wayar da kan kungiyoyi a kan lasisi Shugaban kamfanin na LMC Shehu Dikko ya ce a kowane lokaci dan wasa ka iya samun rauni duba da yadda aka dade ba tare da yin wasanni ba, hakan ne ya saka aka bada damar yin canji har sau biyar ga kowace kungiya.
CAF: Dan kasar Kenya ne zai busa wasan Najeriya da Sierra Leone.
Super Eagles za ta hadu da Leone Stars a wasan farko da za a gudanar a filin wasa na Samuel Ogbemudia na birnin Benin dake jihar Edo a watan Nuwamba mai zuwa.
Kamaku ne zai jagoranci alkalancin wasan yayin da Gilbert Kipkoech Cheruiyot da Tony Mudanyi Kidiya da kuma Anthony Juma Ogwayo za su taimaka masa wajen kula da alkalancin wasan.
Najeriya dai na kan gaba a rukunin L da maki 6 bayan da ta yi nasara kan kasar Benin da Lesotho a shekara ta 2019, yayin da Sierra Leone ta kasance a baya cikin rukunin inda ta yi rashin nasara a wasan ta biyu na farko.
2022 World Cup: Najeriya za ta yi wasa a watan Mayu – FIFA.
A baya dai an so a fara zagaye na biyu a wasannin neman tikitin zuwa gasar a wannan watan da muke ciki kafin daga bisani a dage zuwa shekara mai kamawa bisa tangardar da aka samu a harkokin kwallon kafa sakamakon ballewar cutar Corona.
A cewar FIFA, za kuma a kawo karshen wasannin zagayen na biyu a watan Satumbar shekarar 2021, yayin da kuma za a soma zagaye na uku daga ranar 8 zuwa 16 ga watan Nuwamba 2021.
Super Eagles na a cikin rukuni guda da Cape Verde da Central African Republic da kuma Liberia a zagayen na biyu.
Kaduna: Za a gurfanar da waɗanda suka kwashi kayan Corona a kotu.
Jami’in hulɗa da jama’a na ƴan sandan jihar ASP.
Muhammad Jalige shi ne ya tabbatar da hakan ga wakilinmu Haruna Ibrahim Idris.
Cikin wadanda aka kama har da mace, kuma za a gurfanar da su a gaban kotu domin yanke musu hukunci a cewarsa.
Ahmad Musa ya raba gari da kungiyar Al Nassr ta Saudia.
Ahmad Musa ,wanda ya koma kungiyar a shekarar 2018 daga Leicester City , akan Kwantiragin shekaru hudu , ya sanar da barin kungiyar duk da ragowar Kwantiragin shekaru biyu da suka rage a yarjejeniyar sa da kungiyar.
Ita ma kungiyar ta Al Nassr, ta sanar da tafiyar dan wasan a shafinta na Twitter tare da cewa “Muna godiya Shahon Najeriya , muna maka fatan alheri a gaba”.
Sanarwar dai na zuwa ne , bayan da dan wasan mai shekaru 28, ya musanta labarin barin kungiyar a baya -bayan nan.
Ana Alakanta dan wasan da komawa tawagar Fenerbahce ta kasar Turkiyya (Turkey ).
CAF: Kasashe 46 na bukatar Ahmad ya sake tsayawa takara.
Shugabannin kungiyoyi kwallon kafa na kasashe 46 a cikin 54 a nahiyar ta Afrika ne ke yin kira tare da bada goyon baya ga Ahmad da ya sake fitowa takarar neman shugabancin hukumar karo na biyu.
A yanzu haka dai Ahmad na rike da shugabancin hukumar tun a shekarar 2017, yayin da ya cigaba da samun goyon bayan kungiyoyin kasashe da dama wajen sake tsayawa takarar sai dai amma kawo yanzu bai fito ya bayyana matsayarsa ba.
Za dai a gudanar da zaben hukumar a watan Maris na shekara mai zuwa ta 2021, inda kuma a ranar 12 ga watan Nuwamba mai kamawa ne za a rufe karbar takardar masu neman takarar shugabancin hukumar.
Haka zalika, kasashe 46 a cikin 54 sunyi mubayi’a ga Ahmad yayin da sauran kasashen da babu sunayen su a cikin takardar mubayi’ar sun hada da Algeria da Botswana da Ivory Coast da Najeriya da Sierra Leone da Afrika ta kudu da Uganda da kuma Zimbabwe.
A kawo karshen rikicin hukumar AFN – ‘Yan wasa.
‘Yan wasan sunyi amfani da kafafen sada zumunta wajen bayyana takaicin su tare da korafi kan rashin samun walwala da jin dadi da sauran su.
An dai samu sabani tsakanin hukumar ta AFN da jami’an dake sanya idanu a harkokin wasanni daga ma’aiakatar wasanni ta kasa a yayin wani taro da aka gudanar a garin Awka dake jihar Anambra a watan Disambar bara.
Hakan ya sanya wani bangare da mataimakin shugaban hukumar Olamide George ke jagoranta yin ikirarin cewa sun dakatar da shugaban hukumar Ibrahim Shehu Gusau.
Lamarin dai ya tilastawa Shehu Gusau fadawa ma’aikatar wasannin cewa AFN hukumace mai cin gashin kanta.
Haka zalika, Gusau ya kuma shigar da kara a gaban babbar kotu dake zamanta a birnin tarayya Abuja yana kalubalantar ma’aikatar wasanni cewa har yanzu shine shugaban hukumar ta AFN a watan Yuli da ya gabata.
Pillars ta kaddamar da sabon mai horas wa daga Faransa.
An dai gabatar da sabon mai horas war ga manema labarai a nan Kano, inda mahukuntan kungiyar da masu ruwa da tsaki a harkokin kwallon kafa suka shaida.
Shugaban kungiyar ta Kano Pillars Alhaji Surajo Yahaya Jambul ya ce “Pillars ta zabi baturen dan kasar Faransa ne duba da kwarewarsa a fanin wasannin kwallo a nahiyar Afrika tare da daukar sa kwantiragin shekara daya don kaiwa ga ci”.
Haka kuma shima Soccia ya ce “Zan yi iya bakin kokarina wajen kawo ci gaban Kano Pillars tare da ganin mun lashe duk wata gasa dake tafe.” ‘Yan wasa da kungiyar ta dauka guda 9 sun hadar da: Mustapha Jibrin daga Niger sai Jerome Heutchou daga Afrika ta Kudu sai Munkaila Musa daga jihar Yobe sai Frank Laura Cocoa daga Jamhuriyar Benin sai kuma Nnaji David daga Elkanemi Warriors da sauran su.
COVID-19: Ranoldo ya sake kamuwa a karo na biyu.
Ronaldo dai ya kamu da cutar bayan gwajin da aka yi masa a kasarsa ta Portugal tun a farkon watan Oktoba.
An dai sake samun dan wasan dauke da cutar bayan kwanaki 9 da yi masa wance gwajin, sakamakon sabon gwajin da aka yi masa.
Rahotanni na cewa, a wannan karo na biyu cutar zata hana Ronaldo buga wasansu da Barcelona a mako mai zuwa a gasar Champions League.
Virgil van Dijk: Everton ta bada hakuri kan raunin da ya samu.
Van Dijk mai shekara 29 ya samu rauni a kafarsa bayan sunyi taho mu gama da mai tsaron gidan Everton Jordan Pickford.
Ancelotti ya ce “Pickford ya nuna damuwarsa kan raunin dan wasan ya samu, inda ya ce sam baiyi hakan cikin ganganci ba amma tsautsayi ne kawai.” “Muna matukar bada hakuri a kan wannan tsautsayin kuma muna masa fatan warkewa cikin kankanin lokaci,” in ji shi.
FIFA Ranking: Super Eagles ta dawo mataki na 32.
A baya dai Najeriya ta na a mataki na 3 a Afrika amma yanzu ta dawo ta 4, yayin da kasar Algeria ta dare matakin na 3.
Haka kuma a cikin jadawalin da FIFA ta wallafa a shafinta na Internet a watan Satumba bayan kwashe watanni 6 a na hutun Coronavirus, Najeriya ta samu damar matsawa zuwa mataki na 29 a duniyar kwallon kafa.
Najeriya ta buga wasannin sada zumunta da kasar Algeria da Tunisia, inda ta yi rashin nasara kan Algeria da ci 1 da nema sai kuma ta yi canjaras da Tunisia da ci 1-1.
Hakan ne ya sanya Najeriya ta dawo kasa daga mataki na 29 zuwa mataki na 32 a cikin jadawalin da FIFA ta wallafa ranar Labarar da ta gabata.
NFF ta nada Austin Eguavoen sabon darakta.
NFF ta bayyana hakan ne a wata sanarwa da ta rabawa manema labarai a ranar Talata.
Rahotanni sun ce, kungiyar kwallon kafa ta kasar Mali na dab da daukar Eguavoen a matsayin mai horas wa.
A wata tattaunawa da Jaridar Punch tayi dashi ya ce, “Hakika ina tattaunawa da kasar ta Mali amma idan har kasata Najeriya ta bani aiki tofa zan dawo gida domin ina matukar kaunar cigaban kasata.” .
NFF: Ta tsaida ranar dawowa cigaba da gasar NPFL.
NFF ta cimma wannan matsaya ne bayan kammala taron kwamitin gudanarwa da aka yi ta kafar Internet ranar Talata 20 ga watan Oktoba.
Hakan ya biyo bayan dage dokar dakatar da wasanni da kwamitin gwamnatin tarayya na karta kwana kan cutar COVID-19 ya kafa.
An dai dakatar da gasar ne a watan Maris na shekarar 2020 sakamakon barkewar annobar cutar Corona.
Kano Pillars ta nada sabon mai horas wa.
Shugaban kungiyar Alhaji Surajo Sha’aibu Yahaya Jambul ne ya bayyana hakan, inda ya ce gwamna Ganduje ya bada umarnin ganin cewa Kano Pillars ta cika dukkanin ka’idojin da hukumar kwallon kafa ta Afrika ta tanada a gasar cin kofin kalubale.
Emmanuel Soccia dai dan kasar Faransa ne, kuma zai jagoranci Kano Pillars a gasar cin kofin na kalubale na shekara 2020/2021.
Jami’in yadda labaran kungiyar Rilwanu Idris Malikawa, ya ce yanzu haka sabon mai horas war yana a kasar nan, yayin da za a kuma a kaddamar dashi a gobe Labara.
NFF ta tsoma baki a kan rikicin zaben Anambra – Minista.
Ma’aikatar ta bayyana haka ne bayan gudanar da wani taro da ya samu halartar wadanda ke da hannu a zaben daga kowace jam’iyya da aka yi a birnin tarayya Abuja.
An dai gudanar da zaben shugabanci kungiyar ne a ranar 2 ga watan Augustan da ya gabata, yayin da ake tsaka da doka hana zirga-zirga sakamakon cutar Corona.
Bayan kammala zaben aka ayyana Senator Ifeanyi Ubah wanda dama shine shugaban kungiyar a matsayin wanda ya lashe zaben.
Rahotanni na cewa NFF ta nisanta kanta da zaben, ta na mai cewa tun kafin a gudanar da zaben kwamitin karta kwana kan cutar COVID-19 a jihar ya nemi da a dage zaben.
Kylian Mbappe ya ja kunnen Cavani da ya kiyayi haduwar su.
A gobe Talata ne United za ta kaiwa PSG ziyara a cigaba da gasar Champions League da ake fafatawa a bana.
Mbappe ya ce ba zai daga wa Cavani kafa ba matukar suka hadu a wasan su na gobe.
Cavani dai ya koma Manchester United ne a matsayin kyauta bayan ficewar sa daga PSG.
Rodriguez: Mun yi sakin wawa – Real Madrid.
Rodriguez mai shekara 29, ya koma Everton a matsayin kyauta bayan da mai horas wa Zinedine Zidane ya sahale masa barin Real Madrid.
Dan wasan ya yi nasarar cin kwallo 3 tare da taimakawa wajen cin kwallo 4 a wasanni 6 na farko da ya buga wa Everton.
Hakan ne ya sanya jami’an kungiyar ta Real Madrid yin da nasanin saki dan wasan tare da nuna fushin su ga Zidane da ya barsa ya tafi.
Paul Pogba ya tsawaita kwantiragin sa a Manchester United.
Mai shekaru 27 Pogba, wanda ya lashe gasar kofin duniya da kasar ta Faransa a shekarar 2018 da aka Kammala a kasar Rasha , an alakanta dsn wasan da Kungiyar Real Madrid , wanda dan wasan ya ce abin farin ciki ne ya taka Leda a kungiyar ta Madrid.
Sai dai saka hannu a sabon Kwantiragin da dan wasan yayi ya kawo karshen ce -ce kucen da ake na komawar dan wasan kungiyoyin Real Madrid da Juventus.
Cristiano Ronaldo ya kamu da Coronavirus.
Hukumar ta bayyana haka ne a shafin ta na Internet a yau Talata, inda ta ce ba zai buga wasan da kasar zata yi da Sweden a gobe Laraba ba.
Ronaldo mai shekara 35 wanda ya samu lashe kyautar Ballon d’Or har sau biyar, ya buga wa kasar sa ta Portugal wasan ta da Faransa a ranar Lahadin data gabata.
Hukumar ta kuma ce, “Bayan gwajin ‘yan wasan da aka yi a safiyar yau Talata, an samu Ronaldo dauke da cutar amma dukkanin sauran ‘yan wasan na cikin koshin lafiya”.
Cavani ba zai buga wa Man United wasan ta na farko ba.
United ta tabbatar da haka ne bayan Cavani ya sauka a Ingila daga Faransa lamarin da ya sanya dole ya killace kansa tsawon makonni biyu don kaurace wa cutar Corona.
Cavani ya koma United a matsayin kyauta a ranar karshe ta hada-hadar ‘yan wasa ta bana, sai dai ya zama wajibi ga duk wani bako da ya shiga Ingila ya kiyaye doka da ka’idojin kamuwa da COVID-19 a kasar.
Manchester United za ta kece raini da Newcastle United a ranar Asabar 17 ga wannan watan da muke ciki.
Kano : Zamu ciyar da harkokin wasanni gaba – sabon shugaban SWAN.
Zaharadeen Sale Ya kuma ce zai aiki kafada da kafada da tsofaffun shugabannin kungiyar da suka sauka ta yadda za’a bunkasa harkokin wasanni a Najeriya dama jihar Kano baki daya.
Zaharadeen Sale, ya kuma nuna godiyar sa ga mataimakinn shugaban kungiyar na kasa Lurwanu Idris Malikawa Garu bisa jajircewar da ya nuna na ganin an gudanar da zaben sababbun shugabannin kungiyar cikin nasara yadda ya kamata.
Da yake jawabi bayan rantsar da shugabannin kungiyar, mataimakin shugaban ta na kasa kuma kakakin kungiyar kwallon kafa ta Kano Pillars Lurwani Idris Malikawa Garu ya ce za su shigarwa da gwamnatin kano kudurori da suka hadar da gyaran filayan wasanni da inganta su tare da kirkirar wasu don inganta wasanni yadda ya kamata.
An dai gudanar da zaben sabbin shugabannin kungiyar a cibiyar ‘yan jaridu ta Kano wato Press center.
A Yau Talata ne dai 13/10 /2020 aka rantsar da sabbin shugabannin Kungiyar Marubata wasanni ta kasa reshen jihar Kano.
Ga Jerin Sabbin shugabannin kungiyar da aka rantsar.
1.Zahradeen Sale daya fito daga (Radio Nigeria pyramid ) a matsayin shugaba.
2.Abdulgafar Olawale Oladimeji daga (judicial sketch online Newspaper) a matsayin Sakatare 3.Aminu Halilu Tudun wada daga ( Freedom Radio ) a matsayin Mataimakin Sakatare 4.Tukur Garba Arab daga (Voice of Nigeria) a matsayin ma’ajin kungiya 5.Abubakar Muhammad jibril daga ( guarantee Radio ) a matsayin Sakataren harkokin kudi 6.Mubarak Ismail Abubakar daga (ARTV ) a matsayin jami’in walwalar jama’a.
‘Yan wasan Tunisia biyu sun kamu da COVID-19.
An gudanar da gwajin cutar ne kan ‘yan wasan bayan fafatarwar su da Sudan a ranar Juma’ar makon jiya.
A dai gobe Talata ne Najeriya take shirin hadu da kasar ta Tunisia a wasan sada zumunta da ake gudanarwa a Austria.
Hakan zai zama kalubale ga tawagar ta Tunisia sakamakon kamuwar ‘yan wasan biyu, yayin da aka cire su daga cikin tawagar kasar.
Jaridar Punch ta ruwaito cewa,“Tuni dai aka zare ‘yan wasan biyu daga cikin wadanda zasu fafata da Najeriya a gobe Talata”.
Robinho ya sake komawa kungiyar sa ta farko.
Robinho dai ya bar Santos ne yana mai shekara 21 kafin ya kasance da Manchester City da kuma AC Milan.
Dan wasan mai shekara 36, ya amince da kwantiragin watanni biyar da kuma biyan sa kudi Yuro 230 kowane wata tare da wasu alawus-alawus da kuma kari idan komai ya tafi yadda ake so.
Ya ce “Santos a waje na gida ce kuma abun alfaharine a gare ni dawowa kungiyata ta farko da na fara wasa”.
COVID-19 : Za’a kara yiwa ‘yan wasan Super Eagles gwaji a karo na 2 – NFF.
An dai yiwa daukacin tawagar ‘yan wasan gwajin cutar a makon da ya gabata amma babu wanda ya kamu da cutar kafin wasan su da Algeria na ranar Juma’ar makon jiya da aka yiwa Najeriya ci daya mai ban haushi.
Ba dan wasan Najeriya cikin ‘yan wasa masu daraja a Afrika Akwai bukatar sabbin masu horaswa 11 da aka nada su ciyar da kungiyoyin wasannin Najeriya gaba – Moukhtar Dan wasan Liverpool Thiago Alcantara ya kamu da Corona NFF ta kuma ce, tawagar ‘yan wasan sun dawo hayyacin su daga cin da Algeria ta yi musu, ya yin da ake tsammanin zasu gudanar da wasa mai kyau idan suka hadu da Tunisia a goben.
“Mun gudanar da atisaye sosai bayan fafatawar mu da Algeria kuma muna fatan samun nasara kan Tunisia a ranar Talata” kamar yadda jami’in yada labaran kungiyar Toyin Ibitoye ya ce.
Mutum Mutumin Arsenal: Ozil zai cigaba da biyan albashin sa.
A dai ranar Litinin ne kungiyar ta sanar cewa Jerry wanda shi ne ke shigar mutum mutumin Arsenal tsawon shekara 27, yana daga cikin mutane 55 da kungiyar ta kora daga aiki.
Ozil ya ce “Na yi alkawarin zan cigaba da biyan Jerry Quy kudin albashin sa da Arsenal ke biyan sa domin ya samu damar cigaba da aikin sa da yafi kauna kuma ya dade ya nayi.” Kungiyar ta Arsenal ta fara rage ma’aikatanta lamarin da ta ce ya zama wajibi, saboda tabarbarewar tattalin arziki da cutar COVID-19 ta hadasa.
CAS: Siasia ya nuna takaici bisa zan kafa da ake yiwa shari’ar sa.
An dai dage sauraron karar ne zuwa ranar 3 ga watan Fabrairun shekarar 2021, inda a baya aka tsaida ranar jiya Talata don cigaba da sauraron karar da Siasia ya daukaka.
Wannan shi ne karo na biyu da kotun ta dage sauraron karar sakamakon bullar cutar COVID-19 da tayi kamari a fadin duniya.
FIFA dai na zargin Siasia da laifin karbar cin hanci wajen canja jadawalin wasanni don amfanin masu caca a shekarar 2019.
Bayan haka ne hukumar ta FIFA ta dakatar dashi daga shiga harkokin wasanni har tsawon karshen rayuwar sa, yayin da ya ce bai aikata laifin da ake zargin sa dashi ba.
French Open 2020: Diego Schwartzman ya doke Dominic Thiem.
Sun dai shafe sa’anni biyar su na fafatawa a filin wasa na Roland Garros.
Thiem ya ce “Daga karshe na yi duk iya bakin kokarina.
Lallai akwai abun al’ajabi a wasan na tsawon sa’anni biyar domin wannan shi ne na farko a tarihin wasanni na.” “Wannan nasarar na da matukar muhimmanci a gare ni.
A zagaye na biyu da na uku, na shiga rudani har na dinga zargin kai na saboda na samu damammaki da yawa, lallai ya kamata na yi nasarar cinye wasan” a cewar Schwartzman.
El-rufa’i ya gabatarwa majalisa kasafin kuɗin shekara mai zuwa.
Kasafin ya kai naira biliyan dari biyu da talatin da bakwai (237bn).
An ware naira biliyan 124bn domin manyan ayyuka, yayin da ayyukan yau da kullum kuma aka ware musu naira biliyan 157.56.
Manyan ayyuka sun samu kashi sittin da shida cikin dari na kasafin 66%.
Kashi talatin da hudu 34% kuma aka warewa ayyukan gudanarwar gwamnati na yau da kullum.
Ba ni da wani shiri na musanya wasu jami’an KAROTA – Inji Baffa Babba.
Jami’an dai sun zargi cewa shugaban hukumar na horar da wasu matasa a kwalejin Rumfa waɗanda ake sa ran za su maye gurbin wasu ma’aikatan hukumar ba tare da wani dalili ba a cewar su.
Sun kuma zargi cewa, an yanke wa da yawa daga jami’an hukumar albashi a watan da ya gabata, a don haka su ke neman majalisar dokokin Kano da hukumar ƙarɓar ƙorafe-ƙorafe da yaƙi da rashawa ta jihar Kano, da kwamishinan kuɗi kan su shiga lamarin domin kawo daidaito.
To kan waɗannan ƙorafe-ƙorafe wakilinmu Yusuf Ali Abdallah ya tuntuɓi Baffa Babba Ɗanagundi wanda ya ce babu gaskiya cikin iƙrarin na su.
A shirye nake na bayyana a gaban kotu – Baffa Babba.
Cikin wani jawabi da Baffa Babba ya fitar a baya-bayan nan ya ce yana so ya rinƙa girmama kotu, domin al’ummar gari su san cewa babu wani jami’in gwamnati da ya fi ƙarfin doka.
Wannan dai na zuwa ne bayan da Baffa Babban ya ƙaurace wa zaman kotun majistare da ke Gidan Murtala a nan Kano, wadda ta umarce shi da ya bayyana a gabanta bisa ƙarar da wani direban adaidata sahu ya shigar game zargin zamba cikin aminci.
Kotun ta sake sanya ranar 19 ga watan Oktoban da muke ciki kan lallai ya bayyana a gabanta ko kuma ta ɗauki mataki a kansa.
Bankwana da Corona: Masu Cutar 9 suka rage a Kano.
Ma’aikatar lafiya ta jihar Kano ce ta tabbatar da hakan ta shafin ta na Twitter, inda ta kara da cewa a jiya Litinin, an yiwa mutane 15 gwaji, kuma cikin su ba’a sami ko da mutum guda mai dauke da cutar ba.
A kasa baki daya kuma an sami karin mutane 120 da ke dauke da cutar, inda jimillar masu fama da ita a yanzu haka ya kai dubu 59,465, cikin su kuma an sallami guda dubu 50,951 sai guda 1,113 da suka rasu a dalilin cutar.
Gwamna Zulum ya nemi shugaba Buhari ya gayyato sojojin Chadi don yaki da BH.
Wannan na zuwa ne bayan da Gwamna Zulum ya tsallake rijiya da baya har karo uku, wanda ake zargin mayakan Boko Haram ne suka kai wa kwambar motocin sa harin kwanton bauna.
A cewar gwamna Baba Gana wannan dai na nuna irin yadda ayyukan ta’addanci ke kara tsananta a yankin arewa maso gabashin kasar nan, wanda kuma ya zama wajibi a kara zage dantse wajen dakile ayyukan su.
Kano ta kulla kawance da Fashanu don bunkasa harkokin wasanni.
An dai kulla kawancen ne yayin da Fashanu ya kawo ziyara a nan jihar Kano a karshen makon jiya.
Fashanu ya bayyana jihar Kano a matsayin matattarar zakakuran ‘yan wasa masu tasowa.
Yayin da yake tattaunawa da mataimakin gwamnan Kano Dr.
Nasiru Yusuf Gawuna a ofishin sa, tsohon dan wasan ya ce, ya zo Kano ne don tattauna shirye-shirye a yunkurin sa na kafa sabuwar makarantar koyar da harkokin wasanni tare da hadin kan gwamnatin jihar ta Kano.
ya albarkaci Kano da matasa da suka iya kallon kafa wadan da idan suka samu koyarwa da kuma horon da ya dace dasu, to babu shakka za a yi alfahari dasu a nan gaba.” .
Everton ta kammala cinikin dan wasa Ben Godfrey.
Farashin zai iya karuwa zuwa Yuro miliyan 30 idan aka hada da alawus da za a biya nan gaba.
Godfrey mai shekara 22 kuma tsohon dan wasan tawagar ‘yan kasa da shekara 21 ta kasar Ingila, ya saka hannu kan yarjejeniyar shekaru biyar tare da jan ragamar teburin firimiya ta bana.
Inter Milan ta dauki aron Damian.
Damian zai ci gaba da zaman aro a kungiyar har zuwa watan Yunin shekarar 2021.
Kungiyar ta Inter Milan na da zabin sayen dan wasa kan kudi Yuro miliyan 2.5 bayan ya kammala zaman sa na aro.
Damian mai shekara 30 ya koma Manchester United daga Torino a shakarar 2015, kafin daga bisani ya dawo Parma a shekarar 2019 inda ya buga wasanni 33 a gasar Serie A a kakar wasa data gabata.
Manchester United ta kammala daukar Edison Cavani.
Cavani zai sanya hannu kan yarjejeniyar shekaru biyu da kungiyar, hakan ya sa dan wasan ya zama na hudu da ya fi yawan albashi a kungiyar ta United.
Za dai a yi wa Cavani gwajin lafiya tare da kuma bayyana shi a hukumance a yau Litinin.
Dan wasan ya koma kungiyar ta Manchester United  bayan da kwantiraginsa ya kare a tawagar ta PSG.
Akwai bukatar sabbin masu horaswa 11 da aka nada su ciyar da kungiyoyin wasannin Najeriya gaba – Moukhtar.
Abba Moukhtar Muhammad ya nuna jin dadinsa bisa wannan nadi da NFF ta yi ga masu horaswar daga kungiyoyi mabambanta.
A farkon makon da ya gabata ne hukumar kwallon kafa ta kasa NFF ta sanar da nadin sabbabin masu horaswar da suka hada da kungiyoyin maza da na mata.
Har ila Moukhtar Muhammad ya kara da cewa, wannan nadi na nuni da yadda NFF ke da kwarin guiwa ga sababbin masu horaswar.
“Wanan aikin kasa da aka bayar muna da kwarin guiwa ga masu horaswarmu za su iya kokarinsu dan ganin sun fita kunya duba da kwarewarsu da kishin kasa a tare da su, muna godiya ga NFF da take baiwa bangaren”.
“Ina kara yin kira ga wadannan sabbin masu horaswar da su gudanar da aikinsu cikin jajircewa da kwarewa”, a cewar Abba Moukhtar Muhammad.
Ladan Bosso dai shi ne aka baiwa jagorancin ‘yan wasan kasar nan maza ‘yan kasa da shekaru 20 sai kuma Christopher Dan Juma da zai jagoranci mata ‘yan kasa da shekaru 20, inda kuma Bankole Olowookere zai jagoranci mata ‘yan kasa da shekaru 17.
Haka zalika Fatai Amoo shi ne zai jagoranci maza ‘yan kasa da shekaru 17 inda kuma Omoniyi Haruna IIerika Usman zai jagoranci maza ‘yan kasa da shekaru 15.
Shugaban kungiyar kwallon kafa ta birnin tarayya Abujan ya kuma bukaci Gwamnati da sauran masu ruwa da tsaki wajen ci gaba da baiwa matasan dake bangaren goyon baya, don samar da zakakuran ‘yan wasa da ka iya wakiltar kasar a bangarorin wasanni.
Kotu ta dakatar da jagororin NALCOF reshen jihar Kano.
Tun da farko wasu mutane huɗu Dauda Auwalu Zage da Aminu Abba Ƙwaru da Auwalu Salisu sai Mu’awiyya Adamu, sun shigar da ƙara tare da neman dakatar da tsagin shugabancin da wa’adin su ya ƙare, kan su bada ikon gudanar da komai da ke hannun su ga shugaban gudanar da zaɓe na sabbin jagororin ƙungiyar.
Waɗanda ake ƙara sun haɗa da, ƙungiyar ta NALCOF, sai Faruk Ibrahim da Aliyu Kassim sai Salisu Ibrahim Danladi da Auwalu Saminu tare da Sani Isyaku Dogo da Salisu Usman sai Muzammil Ɗalha Yola da Shehu Muhammad Yellow da Ujudu Muhammad S/Fada.
Bayan dakatarwar kotun ta umarci waɗanda ake ƙara da su daina nuna kan su a matsayin jagororin ƙungiyar kasancewar hakan ya saɓa ka’ida, sakamakon ƙarewar wa’adin mulkin su tun ranar 5 ga watan Janairun shekarar 2015.
Kotun ta ɗage zaman sauraron shari’ar har zuwa ranar 9 ga watan Oktoba mai zuwa.
Dan wasan Liverpool Thiago Alcantara ya kamu da Corona.
Dan wasan mai shekaru 29, yanzu haka ya killace kansa a gida kamar yadda dokar ta tanada.
Yanzu haka ba zai doka wasan da za su fafata da Lincoln a gasar EFL, sannan bai doka wasan da suka lallasa Arsenal da ci 3-1 a gasar Firimiya da suka fafata a makon nan.
Schalke 04 ta sallami mai horar da tawagar Wagner.
Hakan ya biyo bayan rashin nasarar da ƙungiyar ta yi a wasannin biyu wanda Bayern Munich ta lallasa ta da ci 8 da nema , yayin da Werder Bremen ta doke ta da ci 3 da 1, a wasan da ya gudana a ranar Asabar.
Tsohon mai horar da kungiyar Huddersfield Town, Wagner ya karɓi aiki ne a dab da fara gasar shekarar bana ta 2020/21, sai dai ya fara da rashin nasara guda biyu.
Ƙungiyar ta Schalke 04, ta kasa samun nasara a wasanni 18 na gasar Bundesliga, wanda hakan ya sa ta kafa sabon tarihi a ƙungiyar da mai horar war.
“Muna da yakinin za mu samu ci gaba tare da mai horar wa David Wagner, sai dai kuma an samu akasin hakan kasancewar ga yadda wasannin mu ke tafiya da rashin nasara” .
Don haka mun yanke shawarar buɗe sabon Babi na sallamar, mai horar wa Wagner da mataimakan sa Christoph Buhler da Frank Frohling, muna yi musu fatan alheri a gaba “inji shugaban sashen wasanni na Schalke 04 , Jochein Schneider.
French Open 2020: Djokovic ya shiga zagaye na biyu.
Djokovic dan ƙasar Serbia, wanda ya lashe gasar Italian Open da aka kammala mako biyu da ya gabata, ya samu galaba a kan Ymer ɗan ƙasar Sweden a Jere, da ci 6 da nema da 6 da 2 sai kuma 6 da 3.
Nasarar ta Djokovic, ta bashi damar fafatawa da ɗan wasa Ricardas Berankis, a zagaye na biyu da ya samu galaba a kan abokin fafatawar sa Hugo Delliens da ci 6 da 1 da 6 da 4 sai 6 da 4.
FIFA: An ɗage haramcin dakatar da ɗaukar ɗan wasa ga kungiyar Nkana FC.
Haramcin ya biyo bayan matsalar kace-nace da ta faru tsakanin tawagar da da tsohon mai tsaron gida na kungiyar ɗan kasar Ghana Stephen Adams.
A cewar hukumar ta FIFA, hakan ya biyo bayan da tawagar ta Nkana, ta warware matsalar da ke tsakanin ta da ɗan wasan, bayan biyan sa kuɗaɗen da yake bin tawagar.
Rwanda na ci gaba da gyaran filin wasa na Amahoro.
Gyaran wanda za a fara a watan Disamba an sa ran kammala shi a sabuwar shekara mai kamawa, ta 2021.
Hukumar ta ce, gyaran zai ɗaga darajar filin wasan tare da ƙara yawan ɗaukar kujerun ƴan kallo daga 25,000 zuwa 45,000 mai kujerun zama wato ‘Seater Stadium.
Ban yi na nadamar barin Real-Madrid ba – Gareth Bale.
Bale ya bayyana hakan ne a lokacin da ya koma tsohuwar kungiyar sa ta Tottenham da ke kasar Ingila.
Bale ya ce duk da lokacin da ya na wasa a Real Madrid ya samu kwarewa sosai, amma bai yi nadamar barin ta ba.
Gareth Bale, ya koma tsohuwar kungiyar sa ta Tottenham a watan Satumbar da muke ciki, bayan ya kwashe shekaru 7 a kungiyar Real Madrid dake kasar Spaniya.
Bale ya zura kwallaye da dama a kungiyar ta Madrid, ya kuma lashe kofin zakarun Turai wato Champion League guda hudu, da kofuna daban-daban da ya taimakawa kungiyar ta Madrid ta dauka.
A kakar wasanni da ta gabata ta shekarar 2019/2020, mai horas da kungiyar ta Real Madrid, Zinedine Zidane ya sanya Bale a wasanni hudu kacal, wanda hakan ne a ke ganin ya tilastawa dan wasan sauya sheka zuwa tsohuwar kungiyar sa.
NFF ta nada sababbin masu horaswa.
Hakan na kunshe ta cikin wata sanarwa da hukumar ta NFF ta fitar mai dauke da sa hannun jami’in hurda da jama’a na hukumar, Ademola Olajire.
Sanarwar ta ce an nada Christopher Danjuma da Isah Ladan Bosso da Bankole Olowookere a matsayin wadan da za su jagoranci kungiyoyin.
Ta kuma kara da cewa Isah Ladan Bosso da Christopher Danjuma za su jagoranci kungiyar kwallon kafa ta Mata ta Najeriya ‘yan kasa da shekaru 20, yayin da Bankole Olowookere ya kasance mai horar da kungiyar mata ta ‘yan kasa da shekaru 17, Flamingos.
Sanarwar ta kuma ce tsohon dan wasan baya na kungiyar kwallon kafa ta Super Eagles Oladuni Oyekale zai kasance mataimaki na 1 ga Bosso a kungiyar kwallon kafar mata ta ‘yan kasa da shekaru 20 da Jolomi Atune Alli da zai zama mataimaki na 2.
Fatai Amoo, zai jagoranci kungiyar kwallon kafa ta Najeriya ‘yan kasa da shekaru 17 ta Maza ya yin da Ahmed Lawal Dankoli, ya kasance mataimaki na 1 inda Nnamdi Onuigbo ya kasance mataimaki na 2.
Rivers United ta dau dan wasa Jimoh Gbadamosi.
Kungiyar ta tabbatar da daukar dan wasan daga tawagar FC Ifeanyi Ubah.
Dan wasan wanda yake mai taka Leda a baya, ya saka hannu akan yarjejeniyar kwantiragin shekaru biyu da kungiyar ta Rivers United, don wakiltar ta , a sabuwar kakar wasa ta 2020/21.
Kotun shari’ar wasanni ta CAS ta kori karar Wydad Athletic.
A baya kungiyar ta garzaya Kotun don sake neman a dawo a buga wasan don samun Zakara bayan da hukumar CAF ta baiwa Esperance Nasara sakamakon ficewa daga filin wasa da ‘yan tawagar Wydad suka yi bayan alkalin wasa ya hana Kwallon da suka farke ta hannun Walid El Karti , ana wasan da suka nemi Alkalin wasan da ya duba na’urar Bidiyo ta VAR.
Wasan dai a ba a samu damar cigaba da buga shi ba, sakamakon kin dawowar tasu wanda hakan yasa CAF ta baiwa tawagar Esperance Nasara kasancewar ita ke jagorantar wasan da ci 2-1.
Kotun ta CAS, ta aminta da hukuncin kwamitin karbar korafi na hukumar CAF , da ya baiwa tawagar Esperance Nasara ta zama Zakaran gasar , na shekarar 2018/19.
Tennis: Liam Broady ya samu tikitin buga gasar France Open.
Liam Broady ya doke dan wasan kasar Australian Marc Polmans da ci 7-6 7-5 6-4 a fafatawar da sukai wanda hakan ne ya bashi damar zuwa gasar ta France Open.
Broady mai shekaru 26, yanzu haka ya samu nasara a wasanni uku da ya buga a jere wanda hakan ya bashi damar samun tikitin buga gasar ta France Open.
Yanzu haka dan wasa Broady ya shiga sahun yan wasa irin su Andy Murray da Dan Evans da Cameron Norrie da Kyle Edmund da zasu halarci gasar Grand Slam, wacce za ta fara gudana daga ranar Lahadi mai zuwa.
Wilfred Ndidi zai kwashe watanni uku yana jinya.
Mai horar da kungiyar ta Leicester City, Brendan Rodgers, ne ya bayyana hakan inda ya ce dan wasan Ndidi, ya samu rauni ne wanda hakan ya sanya zai kwashe watanni uku ba tare da yiwa kungiyar wasaba.
A ranar Lahadin da ta gabata dan wasan Wilfred Ndidi, ya samu rauni a wasan da kungiyar sa ta Leicester City ta doke Burnley da ci 4-2, wanda hakan yasa dan wasan bai buga wasan da kungiyarsa tai rashin nasara a hannun Arsenal da ci 2-0.
Rogers ya kumace a yanzu haka kungiyar na dakon sakamakon da likitoci za su fitar nan da makonni 6 zuwa 12.
A ranar Lahadi mai zuwa dai kungiyar ta Leicester City za ta barje gumi da Manchester City a ci gaba da gasar Firimiyar kasar Ingila.
AC Milan : Dan wasa Zlatan Ibrahimovic ya kamu da cutar Corona.
Ko jiya laraba mai tsaron bayan AC Milan Leo Duarte shi ma ya kamu da kwayar cutar ta Covid-19.
‘Yan wasan biyu dai ba za su samu damar bugawa AC Milan wasan zagaye na uku na neman cancantar shiga gasar Europa a daren yau da Bodo Glimt ta kasar Norway ba.
A ranar litinin din da ta gabata ne Zlatan Ibrahimovic ya zura kwallayen biyun da suka baiwa Milan damar doke Bolgna a gasar Seire A ta kasar Italiya.
Wa zai lashe kyautar gwarzon dan wasan nahiyar Turai?.
A baya-bayan nan ne dai De Bruyne wanda ya ke taka leda a Manchester City ya lashe kyautar gwarzon dan wasan shekara a Firimya ta kasar Ingila.
A yayin da Robert Lewandowski da Manuel Neuer da suke a kungiyar kwallon kafa ta Bayern Munich sun tallafa wa bangaran su wajen karewa a mataki na uku a kakar wasa da ta gabata.
Haka kuma, dan wasan bayan Liverpool Virgil van Dijk ya samu irin wannan karramawar a kakar wasa data wuce, inda ya baiwa Lionel Messi da Cristiano Ronaldo rata.
Kawo yanzu dai UEFA ba ta bayyana matakin kowane daya daga cikin ‘yan wasa guda uku, yayin da kuma ta fadi wanda ya zo mataki na hudu zuwa na goma.
Haka zalika, ‘yan wasan Barcelona Lionel Messi da Neymar ne suke a mataki na hudu, yayin da dan wasan Juventus Ronaldo ya sauka zuwa mataki na 10.
Wolverhampton: Ta dauki Nelson Semedo daga Barcelona.
Mai horas da kungiyar Nuno Espirito Santo, ya ce, dama ya na neman dan wasan da zai maye gurbin Matt Doherty wanda ya koma kungiyar Tottenham Hotspur a watan da ya gabata.
“Kowa ya sani wannan ba karamar nasara ba ce, dauko kwararren dan wasa daga fitacciyar kungiya a fadin duniya,” shugaban kungiyar ta Wolves Jeff Shi.
Nelson Semedo dan kasar Portugal mai shekaru 26, ya taka wa Barcelona wasanni 124 a yayin da ya buga wa Portugal wasanni 13.
Semedo dai ya zama na uku a cikin ‘yan wasan da Wolves ta saya yayin da aka fara cinikayyar ‘yan wasa a bana, bayan zuwan Fabio Silva daga FC Porto sai kuma Ki-Jana Hoever daga Liverpool.
NPFL: Sunshine Stars ta nada sabon mai horaswa.
Ogunbote zai yi aiki da kungiyar a karo na biyu, bayan da ya jagoranci dayan tsagin kungiyar dake a garin Akure a shekarar 2012 zuwa ga kaiwa wasan kusa da na karshe a gasar cin kofin kwararru na kasa.
Hukumar kula da kwallon kafa ta jihar Ondo wadda kuma ke jagorantar harkokin wasannin kungiyar ta Sunshine ce ta sanar da nada mai horas wa Ogunbote a garin Akure dake jihar ta Ondo.
Shugaban hukumar ta jihar Tajudeen Akinyemi, ya ce, “An zabi Ogunbote ne a matsayin mai horas da kungiyar duba da kwarewarsa da kuma sanin makamar aikin horas wa a kasar nan.” .
Wanda Diamond League: Ese Brume za ta fafata a Qatar.
Za’a gudanar da wasan ne a Birnin Doha dake kasar Qatar.
‘Yar wasan wadda ta lashe gasar shekarar dubu biyu a goma sha tara, za ta fafata da wasu ‘yan wasan tsalle-tsallen guda shida a gasar.
Wannan shine fafatawa ta farko da Ese Brume za ta yi, bayan dawowa daga hutun coronavirus.
FIFA ta fara gina filin wasa a jihar Kebbi.
Gwamnan jihar ta Kebbi Abubakar Atiku Bagudu tare da mukarraban sa ne suka jagoranci wakilan tawagar shugaban hukumar NFF zuwa wajen da za’a gudanar da aikin a Birnin Kebbi.
Atiku Bagudu ya jinjina wa hukumar kwallon kafa ta duniya FIFA da kuma NFF bisa amincewa a gudanar da aikin gina filin wasan a jihar.
Haka kuma shugaban hukumar NFF Amaju Pinnick da Ibrahim Musa Gusau ya wakilta, ya ce, ya na taya daukacin mutanen jihar murnar samun tagomashin irin wannan aiki daga FIFA.
Principal Cup: Zai magance dogaro ga masu taka leda a ketare.
Sunday Dare ya bayyana haka ne a jihar Lagos, yayin taron gabatar da hoton gasar da kuma jagororin da za’a yi amfani da su wajen gudanar da gasar ta wannan shekarar da muke ciki.
Ministan ya ce, “A matsayin sa na minista ya taba shawartar shugaban hukumar kwallon kafa ta kasa Amaju Pinnick da ya taka zuwa kasar Ingila don ya roki dan wasa Bukayo Saka ya bugawa Najeriya wasa”.
Ya kuma ce, idan aka inganta tare da farfado da gasar cin kofin makarantun sakandire tun daga matakin farko, babu bukatar tada jijiyar wuya wajen lallashin wani dan wasa don shigawa tawagar kasar nan.
A nasa bangaren shugaban hukumar NFF Amaju Pinncik, ya ce, “NFF ta shirya tsaf wajen bada duk irin gudunmowar da masu shirya gasar ka iya bukata a ko da yaushe”.
Wasan Sada Zumunta : Super Eagles ta gayyaci sabbin ‘yan wasa.
Za dai a fafata wasannin ne a kasar Austria a ranar tara da kuma goma sha uku ga watan Oktoba mai zuwa.
‘Yan wasan sun hadar da Chidera Ejuke dake wasa a CSKA Moscow da Frank Onyeka dake taka leda a FC Midtjyllad da Samson Tijjani da Zaidu Sanusi dake FC Porto da Matthew Yakubu dake a SKF Sered da kuma Cyril Dessers.
Dan wasan Manchester City Gundogan ya kamu da cutar Ya kamata gwamnati tayi dokar gwada lafiyar ‘yan wasa – Dr.
Ayodeji Wannan shine karo na farko da Najeriya ta mika goron gayyata ga ‘yan wasan guda biyar a cikin su, yayin da ya zama karo na biyu ga Cyril Dessers.
Gernot Rohr ya ce zai ajiye mai tsaron gida Francis Uzoho wanda a baya-bayan nan ya warke, sakamakon rauni da ya ji a wasan sada zumunta da aka fafata da kasar Brazil a shekarar da ta gabata.
Chelsea ta cimma yarjejeniya da Rennes a kan mai tsaron raga.
Chelsea na zawarcin mai tsaron ragar dan kasar Senegal mai shekaru 28, Edourd Mendy.
Duka kungiyoyin biyu sun cimma matsaya a kan kudi Fam miliyan 71.
Chelsea na neman maye gurbin mai tsaron ragar ta, Kepa Arrizabalaga tun bayan da a ke samun sabani da mai tsaron ragar ta Kepa.
Watsi da ayyukan gwamnati: Gwamnoni na kawo koma bayan ci gaban da Chelsea na ganin cewa mai tsaron ragar ta Kepa na daya daga cikin wanda ya jawo kungiyar ta sha kashi da ci 2-0 a hannun Liverpool a gasar Firimiyar kasar Ingila da su ka fafata a ranar Lahadi.
Arrizabalaga mai shekaru 25 sai dai Chelsea ta sauya shi da mai tsaron raga Willy Caballero mai shekaru 38 a wasan karshe na cin kofin kalubale da kungiyar ta fafata da Arsenal.
Mai horas da Chelsea Frank Lampard, ya tabbatar da cewa yanzu hala Caballero ne zai tsare ragar kungiyar a wasan da za su fafata da Barnsley a ranar Laraba na kofin Carabao.
Kungiyar kwallon kafa ta PSG na neman dan kungiyar Tottenham Dele Alli.
Kungiyar ta bayyana cewa a yanzu haka ta na zawarcin dan wasan gaban kasar Ingil mai shekaru 24.
Sai dai wata majiya daga kungiyar ta ce ta na bukatar dan wasan da ya ci gaba da zama a kungiyar, domin kwatar lambar da ya ke bugawa.
Wannan na zuwa ne a lokacin da Tottenham ta dauki dan wasan gaban kungiyar Real Madrid Gareth Bale.
A ranar 5 ga watan Oktoba ne za a rufe cinikayyar ‘yan wasa a kasar Ingila.
Dan wasan Manchester City Gundogan ya kamu da cutar.
Kungiyar sa ce ta tabbatar da hakan cewa, dab wasan mai shekaru 29, yanzu haka ya killace kansa na tsawon kwanaki 10 a cikin gidan sa.
Dan wasan dan kasar Jamus, ba zai samu damar buga wasan da Manchester City a daren yau da kungiyar Wolves.
Tuni Manchester City ta yi wa dan wasan fatan samun lafiya cikin gaggawa.
Tun a baya dai dan wasan gefen kungiyar, Riyad Mahrez da dan wasan bayan kungiyar Aymeric Laporte, suma sun kamu da cutar, wanda tuni su ka dawo daukar horo.
Gwamnati ta kara baiwa ‘yan kallo damar shiga fili – Kungiyoyin Firimiya.
Gwamnatin dai ta yi dokar barin mutane 1,000 kacal shiga filayen kallon wasanni, bayan da aka dawo ci gaba da wasanni daga hutun Coronavirus a kasar.
Kawo yanzu dai gwamnatin ta sha alwashin sake nazartar dokar a ranar 1 watan mai kamawa don yiwa dokar kwaskwarima.
Hukumar shirya gasar ta tattauna da kungiyoyin a yau, domin tabbatar da cewa filayen wasannin ba za su sakawa ‘yan kallon farga ba.
Kuri’ar Yankan Kauna : An kusan tsige shugaban Barcelona.
Rahotanni na cewa, wani daga cikin rukunin kungiyar mai suna ‘Mes que una Mocio’ ne suka kirkiro zaben kada kuri’ar yankan kauna ga shugaban.
Runkunin ya ce, kawo yanzu sun samu kuri’u dubu 16,250, inda ya rage saura kuri’u 271 cikin kuri’u dubu 16,521 da ake bukata don tsige Josep Maria Bartomeu daga shugabancin kungiyar.
Haka kuma, a yau Alhamis ne ake dakon kammala kada kuri’ar domin mika wa kungiyar ta Barcelona a filin wasa na Camp Nou.
2026 World Cup : Gianni Infantino ya gana da Donald Trump.
Kasashen da suke mambobi a hukumar ta FIFA a shekarar 2018 ne, suka zabi kasar ta Amurka da kuri’u 134 a maimakon kasar Morocco dake da kuri’u 65.
Shugabannin sun tattauna game da gina sabowar shalkwatar hukumar kwallon kafa ta duniya a kasar, tare da sake nazartar tsare-tsaren karbar bakuncin gasar.
Gianni Infantino ya kuma ziyarci ofishin sashin kula da al’amuran shari’a na kasar ta Amurka, yana mai godiya ga sashin kan bayar da gudunmowa wajen yaki da cin hanci da rashawa a fannin kwallon kafa.
FIFA Rankings : Eagles ta matsa zuwa mataki na 29.
Wannan na kunshe ne a cikin sabon jadawalin mataki na kasashen duniya da FIFA ta fitar a yau Alhamis.
FIFA dai ta saba fitar da jadawalin ne a karshen kowane wata, amma kuma an shafe kimanin watanni shida ba tare da an wallafa jadawalin ba, sakamakon bullar cutar COVID-19.
Hukumar ta ce, duba da dawowa da ci gaba da wasanni a farko wannan watan musamman a nahiyar turai, za a ci gaba ta wallafa jadawalin a duk karshen kowane watan.
A matakan da ta fitar na baya-bayan nan, kungiyar kwallon kafa ta kasa wato Super Eagles ita ce ta 31, hakan ya baiwa Najeriya damar matsawa zuwa mataki na 29, inda kasar Senegal take a mataki na 20 yayin da kuma Tunisia take a mataki na 26 a duniyar kwallon kafa.
Kotu ta yi sammacin shugaban KAROTA.
Muna tafe da cikakken labarin a shirinmu na An Tashi Lafiya da karfe 6 na safe.
Italian Open: Djokovic ya yi nasara a wasan farko.
Novak Djokovic mai shekaru 33, ya doke Salvatore Caruso a zagaye na farko da na biyu, da ci 6-3 da 6-2 a birnin Rome dake kasar Italia.
An dai dakatar da Djokovic mai rike da lamba daya a duniyar kwallon Tennis daga gasar US Open ne kan jifar alkaliyar wasa, lamarin da ya ce a bisa kuskure ne.
Djokovic ya kuma ce, ba zai taba mantawa da wannan kuskuren ba, ya na mai ikirarin zage damtse a gasar Italian Open.
IAAF: An tura tsohon shugaban hukumar gidan gyaran hali.
An dai zargi shugaban mai shekaru 87, da badakalar kudaden da suka shafi ta’ammali da miyagun kwayoyi a kasar Rasha.
Lamine Diack dan kasar Senegal, ya karbi kudade daga hannun ‘yan wasan kasar ta Rasha don yin rufa-rufa, sakamakon samun su da laifin amfani da kwayoyin kara kuzari da kuma kyale su ci gaba da wasanni Olympics na shekarar 2012 da aka gudanar a birnin London.
Mahukuntan kasar Faransa da suka gudanar da bincike akan zargin ne, suka yanke wa tsohon shugaban hukuncin daurin shekara 4 a gidan gyaran hali tare da biyan tarar Yuro 500,000.
Haka zalika, lauyan dake kare tsohon shugaban ya ce basu gamsu da wannan hukuncin ba, yana mai cewa za su daukaka kara zuwa kotu ta gaba.
Ganduje zai daga likkafar asibitin garin Bichi.
Kwamishinan lafiya na jihar Kano Dakta Aminu Ibrahim Tsanyawa ne ya bayyana hakan lokacin da ya kai ziyarar duba aiki a asibitin na Bichi a yau Laraba, yana mai cewa aikin asibitin kudiri ne na gwamnatin jihar Kano don daga darajar asibitocin masarautun Kano guda hudu.
Dakta Aminu Tsanyawa ya ce tun da fari ‘yan kwangilar sun yi alkawarin kammala aikin kafin karshen shekarar da muke ciki sai dai har yanzu sun gaza kammalawa.
Kwamishinan ya ce gudanar da aikin shi zai bada damar daga likkafar asibitin zuwa babban asibitin kwararru wanda zai kunshi gadajen kwanciya kimanin dari hudu mai bangarori da dama.
Kwamishinan ya yabawa ma’aikatan asibitin bisa yadda suke gudanar da ayyukansu inda ya bukace su da rika amfani da kayan kariya daga cutar corona don kiyaye lafiyar su.
Wakiliyar mu Aisha Shehu Kabara ta ruwaito cewar gwamnatin jihar Kano ta kawo na’urorin zamani da za’a rika duba marasa lafiya a zamanance a asibitocin masarautun jihar guda hudu don inganta lafiyar mutanen karkara.
Arsenal: Aubameyang ya tsawaita kwantiragin sa da kungiyar.
Kwantiragin dan wasan mai shekaru 31 da kungiyar zai kare a karshen wannan kakar wasannin da muke ciki.
Tun dai a lokacin da Aubameyang da dawo kungiyar ta Arsenal daga Borussia Dortmund a watan Janairun shekarar 2018, ya yi nasarar jefa kwallaye 55 a wasanni 86.
Aubameyang dai ya kawo karshen jita-jitar barin sa kungiyar, da ya amince da sabon kwantiragin na karin shekaru uku da kungiyar ta Arsenal.
Club Brugge: David Okereke ya kamu da Coronavirus.
Club Brugge ta ce an samu dan wasan ne dauke da cutar, bayan da aka yi masa gwajin lafiya a kungiyar dake kasar Belgian.
David Okereke ya zama na uku a cikin manyan ‘yan wasan kasar nan da suka kamu da cutar bayan Paul Onuachu da Samuel Kalu.
Kungiyar ta kuma ce, an kilace dan wasan mai shekaru 23, haka kuma za’a sake yi masa gwajin a mako mai zuwa.
Ya kamata gwamnati tayi dokar gwada lafiyar ‘yan wasa – Dr. Ayodeji.
Ayodeji Olarinoye ya bayyana haka ne yayin da yake maida martani kan mutuwar dan wasa Damilola yayin da ake tsaka da wasa a jihar Osun.
Damilola dan wasan kungiyar kwallon kafa ta Ofatedo dake jihar ta Osun, ya fadi ne sa’ilin da ake tsaka da gudanar da wasa a makon da ya gabata, inda ya kuma mutu kafin a garzaya asibiti dashi.
Olarinoye wanda ya kasance mai kula da lafiyar ‘yan wasan Golden Eaglets aji na shekarar 2013 da na 2015 da suka lashe kofin duniya na ‘yan kasa da shekara 17, ya ce, yanzu ne lokacin da ya kamata gwamnati a matakai daban-daban ta saka a matsayin doka yin gwajin lafiyar ‘yan wasa kafin gunarda da kowace a Najeriya.
Borussia Dortmund: Ba za mu sayar da Sancho ba.
Hakan ya biyo bayan yunkuri da Manchester United ta yi kan daukar dan wasan.
Manchester United dai ta baza komar ta tare da nuna maitar ta a fili, yayin da take ganin dan wasan yafi dacewa da kungiyar fiye da kowace kungiya, amma sai dai hakar ta ba ta cimma ruwa ba.
Jadon Sancho, dan kasar Ingila mai shekaru 26, da Dortmund ta sayo daga Manchester City kan Yuro miliyan 10 a shekarar 2017, yanzu haka ta na neman a bata Yuro miliyan 100 a kan dan wasan.
Kawo yanzu dai United ta fara hakura da zawarcin na Sancho, inda kungiyar ta kuma ci gaba da shinshina dan wasan Real Madrid Gareth Bale da na Inter Milan Ivan Perisic.
Eric Dier: Mourinho ne kwarin zama na a Tottenham.
Dier dan kasar Ingila, ya dai amince da sabon kwantiragin shekara hudu da Tottenham ta bas hi dama a watan Yulin da ta gabata na shekarar da muke ciki.
Amincewar sa da sabon kwangiragin, ya kawo karshen jita-jitar cewa zai fice daga kungiyar bayan da kwantiragin sa na shekaru shida ya kare.
Dan wasan mai shekara 26, ya na taka leda ne a tsakiyar Tottenham Hotspur kafin ya zama dan wasan baya a kungiyar, bayan da Mourinho ya maye gurbin Pochettino.
Eric Dier dai ya jinjinawa Jose Mourinho da ya bashi damar yin wasa a gurbin da yake tinanin shi ne yafi dacewa dashi.
US Open 2020: Dominic Thiem ya lashe gasar tare da kafa tarihi.
Dominic Thiem, dan kasar Austria, ya doke Alexander Zverev dan kasar Jamus da ci 2-6 da 4-6 da 6-4 da 6-3 da kuma 7-6.
Wasan wanda a ka fafata a ranar Lahadin da ta gabata, an dai shafe tsawon sama da sa’a 4 a zagaye na 5 a na fafatawa tsakanin ‘yan wasan biyu, a wasan karshe a gasar.
Zverev ya lallasa Thiem a zagaye na farko da na biyu kafin daga bisani Thiem ya lashe gasar a zagaye na uku da na hudu da kuma na biyar, yayin da hakan ya kasance shi ne karo na farko a tarihin gasar ta US Open da wannan abun ya faru.
Wannan dai shi ne karo na farko da Dominic Thiem ya samu damar daga kambun gasar kwallon Tennis ta Grand Slam a tarihin wasan sa.
LMC: An saka sharuda ga kungiyoyi a kan dawowa gasar.
A cikin jerin dokokin gasar ta kasa, LMC ya saka dokar cewa dole sai kungiyar da ta mallaki kudi akalla Naira miliyan 200 tare da kuma yi wa ‘yan wasan ta da ma’aikatanta rijistar Inshora, kafin a fara gudanar da gasar a wata mai kamawa.
LMC ya kara da cewa, ya zama dole kafatanin kungiyoyin su kiyaye ka’idojin kariya ga kamuwa da cutar COVID-19.
A dai ranar Litinin da ta gabata ne, kamfanin ya baiwa kungiyoyin 20 umarnin kawo takardun neman lasisi da gwamnatin tarayya ta tilasta ga kungiyoyin.
Haka zalika, LMC ya bukaci masu horas da kungiyoyin da su gabatar da bayyanan shaidar mallakar Naira miliyan 200 wanda shi ne abu mai muhimmanci kafin a amince wa kowace kungiya shiga gasar ta cin kofin kwararru ta kasa.
LMC za ta wayar da kan kungiyoyi a kan lasisi.
Za dai su fara tattaunawar ne ta kafar sadarwa daga ranar 10 zuwa 18 ga wannan watan na Satumba da muke ciki.
Kamfanin na LMC ya bukaci daukacin kungiyoyin cikin gida da su kawo takardun neman lasisin wanda ya zama dole ga kungiyoyin dake bukatar shiga gasar cin kofin kwararru ta kasa a kakar wasanni ta 2020/2021.
Hakan ya biyo bayan sababbin dokoki da tsare-tsaren hukumar kwallon kafa ta kasa NFF tare da hadin kan hukumar kwallon kafa ta Afrika ta fara yi wa kowace kungiyar kwallon kafa rijistar lasisi.
Gudanar da rijistar lasisin da za’a fara ranar 18 ga wannan watan, zai taimakawa kungiyoyin gaya ta fannoni daban-daban a harkokin wasanni a fadin kasar nan.
CAF za ta tsayar da matsaya a kan wasannin Champions League.
Kasar ta Morocco ce dai za ta karbi bakuncin zagaye na farko a wasan kusa da na karshe a gasar ta Champions League da kuma wasannin kungiyoyi hudun karshe da za su fafata a gasar cin kofin kalubale a wannan watan na Satumba.
Jami’an hukumar kwallon kafa ta Afrika na nuna damuwar su duba da yadda annobar COVID-19 ke ci gaba da yaduwa a kasar ta Morocco.
A kalla 12 daga cikin ‘yan wasan kungiyoyi 16 da suke fafatawa a gasar Botola Pro 1, wadanda a ka samu masu cutar Corona, lamarin da ya saka dole ‘yan wasa ke zama a Otel ko a sansanin wasa, maimakon komawa gida a duk lokacin da a ka gama kowane wasa.
Ana dai sa ran gudanar da wasannin cin kofin kalubalen ne a ranar 22 ga wannan watan.
Inda kungiyar Hassania Agadir ta kasar Morocco za ta kara da Renaissance Berkane ita kuwa Pyramids ta kasar Masar za ta kece raini da Horoya ta kasar Guinea.
Aston Villa ta sayi Ollie Watkins daga Brentford.
Aston Villa dai ta sayi Watkins kan kudi Yuro miliyan 28 wanda a jimilla ka iya kaiwa Yuro miliyan 33.
Watkins, mai shekaru 24, yayi nasarar jefa kwallaye 26 a gasar Championship a kakar wasanni da ta gabata.
Mai horas da kungiyar ta Aston Villa, Dean Smith, ya ce wannan shine ciniki na biyu da kungiyar ta yi idan aka hada da daukar dan wasa Matty Cash daga Nottingham Forest.
Manchester City ta dauki ‘yar wasa Lucy daga Lyon.
Lucy Bronze ta saka hannu a kwantiragin shekara 2 da Manchester City.
‘Yar wasan, mai shekaru 28, ta yi nasarar lashe gasar Champions League ta mata karo 3 ajere da kungiyar ta Lyon.
Michy Batshuayi zai tsawaita kwantiragin sa da Chelsea.
Dan wasan, mai shekaru 26, kwantiragin na sa zai kare a karshen kakar wasanni mai zuwa, yayin da tsawaita kwantiragin zai hana dan wasan tafiya a matsayin kyauta.
A dai tsakiyar kakar wasa ta shekarar 2018 zuwa 2019 ne dan wasan ya je Crystal Palace a matsayin aro, inda ya jefa kwallaye 6 a wasanni 13.
Gwamnatin tarayya zata yiwa kungiyoyin kwallon kafa lasisi – Minista.
Sunday Dare ya bayyana haka ne a shafin sa na Twitter, inda ya ce, ma’aikatar wasanni za ta tabbatar da ta yi wa kungiyoyin kwallon kafa na cikin gida lasisi.
Ya kuma ce, hakan na dai-dai da bukatar shugaban kasa Muhammadu Buhari ta sauya salon harkokin wasanni zuwa wani bangare na harkokin kasuwanci.
Babban sakataren ma’aikatar wasanni, Gabriel Aduda, ya ce, ba za’a dawo ci gaba da harkokin wasanni ba musamman gasar League ta kasa, har sai an tabbatar da kowace kungiya ta samu lasisin ta.
Aduda ya kara da cewa, minista Sunday Dare ya umarci hukumar kwallon kafa ta kasa da ta tattauna da kungiyoyin tare da bukatar yin biyayya ga ka’idojin tafikar da kudade kafin a saka ranar dawowa ci gaba da gasar cin kofin kwararru ta kasa.
Haka zalika, Dare ya ce yi wa kungiyoyin lasisi zai taimaka sosai wajen ganin kowace kungiya ta cika ka’idoji da tsarin gudanarwa na shekara-shekara, duba da yadda wasu daga cikin kongiyoyin ke gaza biyan ‘yan wasa da ma’aikanta su albashi tsawon watanni da dama.
Messi ya ci gaba da karbar horo a Barcelona.
Messi, mai shekaru 33, ya dai nemi amincewar Barcelona kan aniyar sa ta barin kungiyar a ranar 25 ga watan jiya, lamarin da ya janyo sa-in-sa a duniyar wasan kwallon kafa.
Dan wasan ya kuma yanke hukuncin ci gaba da zama a kungiyar ta Barcelona a ranar Juma’ar makon jiya, bayan da hakar sa ta gaza cimma ruwa.
Wannan shine karo na farko da Messi zai yi atisaye tare da sabon mai horas da kungiyar Ronald Koeman.
‘Yan wasa biyu a Manchester City sun kamu da COVID-19.
Kungiyar ce ta tabbatar da haka a wata sanarwa da ta fitar, inda ta ce an rigaya an killace ‘yan wasan, domin ci gaba da karbar magani.
Manchester City dai za ta fafata a wasan farko da kungiyar Wolves a gasar firimiyar kasar Ingila a ranar 21 ga wannan watan da muke ciki.
An kori ‘yan wasan kasar Ingila biyu daga sansanin su.
Hukumar kwallon kafar ta kasar Ingla ta ce za ta ci gaba da gudanar da bincike kan batun.
Ingila ta yi nasara a wasan da ta buga a ranar Asabar da ci 1 da nema a filin wasa na Reykjavik.
Phil Foden, mai shekaru 20, dan wasan tsakiya ne a Manchester City, yayin da Mason Greenwood, mai shekaru 18, dan wasan gaba ne a Manchester United.
‘Yan wasa biyu na bugawa kasar ta Ingila yanzu haka sun koma gida domin ci gaba da killace kan su.
US Open – Novak Djokovic ya bada hakuri kan jifar alkaliyar wasa.
An dai dakatar da dan wasan mai rike da lamba daya a duniya, Djokovic daga gasar ta US Open, sakamakon jifar alkaliyar wasan da kwallo.
Djokovic, mai shekaru 33, ya dauko kwallo daga cikin aljihun sa ya kuma jefi alkaliyar wasan a makogoro, sanadiyyar bacin rai bayan da ya gaza tabuka abun kirki a zagaye na 4 da ya fafata da Pablo Carreno Busta.
Sai dai, dan wasan ya ce lallai ya yi kuskure kuma yanzu ya yi nadama kan haka, ya na mai bada hakuri ga alkaliyar wasan da kuma masu shirya gasar ta US .
Newcastle United ta dauki Callum Wilson daga Bournemouth.
Wilson, mai shekaru 28, ya yi nasarar jefa wa Bournemouth kwallaye 67 a wasanni 187 da ya taka leda a kungiyar.
Dan wasan dan asalin kasar Ingila, ya ce, ya amince da komawa Newcastle United kai tsaye a dai-dai lokacin da ya samu labarin kungiyar na son daukar shi.
Da farko dai Aston Villa ta fara zawarcin dan wasan kafin daga baya ta janye batun, duba da Wilson yafi kaunar komawa Newcastle United.
An ceto ‘yan Najeriya da aka yi safarar su zuwa kasar Labanon – Minista.
Ministan harkokin kasashen waje Geoffrey Onyema ne ya bayyana hakan ta bakin mai magana da yawun ministan Ferdinand Nwonye.
Ya ce dawo da ‘yan kasar nan daya ne daga cikin alkawuran da gwamnatin tarayya ta yi na tabbatar da babu wani dan kasar nan da ke kasar ta Labanon da sunan bauta.
Geoffrey Onyema ya kara da cewa, da dama yan kasar nan da suka amince aka tafi da su kasar Labanon kuma suke cikin tsaka mai wuya tare da neman agaji, a don haka gwamnatin tarayya ba za ta amince da ganin yan kasar nan na shan wahala ba.
An sace kofin Afrika da kasar Masar ta dauka.
Hukumar kwallon kafar kasar ce ta tabbatar da hakan, inda ta ce kofin da a ka dauka ya na daya daga cikin kofunan da kasar ta dauka sau uku a jere.
Tsohon mataimakin shugaban hukumar kwallon kafar ta kasar Masar Ahmed Shobeir ne ya tabbatar da batan kofin.
Ya ce, batan kofin ya biyo bayan gyaran da hukumar ta ke yi na wuraren ajiyar kayan tarihi na kasar.
An bai wa kasar ta masar kofin ne a shekarar 2010, lokacin da ta lashe kofin karo uku a jere wato shekarar 2006 da 2008 sai kuma shekarar ta 2010 inda a ka mallaka mata kofin.
A shekarar 2002 ne a ka fara bai wa kasar Kamaru kofin a karo na farko bayan ta lashe sau uku a jere.
Ahmad Shobeir ya kuma ce, hukumar ta fara gudanar da kwararan bincike game da batan kofin domin lalubo wadanda su ka dauke shi.
Bayan an kai hari ga hukumar kwallon kafa ta Masar a 2013, kofuna da dama da kasar ta taba ci an mayar da su wani dakin ajiya an kulle su.
Hukumar kwallon kafar ta kasar Masar ta tabbatar da cewa, bayan sace kofin an lura da cewa babu wasu sarkoki da a ka ciyo a gasa daban-daban da kasar ta halarta.
Masar dai ita ce kasar da tafi kowacce kasa a Afrika yawan cin kofin na Afrika inda ta dauki kofin karo 7 tun daga shekarar 1957.
Messi zai ci gaba da zama a Barcelona.
A cewar sa Messi, baya san wani abu da zai sanya su tsaya a kotu da ƙungiyar tasa ta Barcelona wanda hakan ne ya sanya shi yanke shawarar ci gaba da zama a ƙungiyar ta sa.
Messi, ɗan asalin ƙasar Argentina, mai shekaru 33 a duniya, a kwanakin baya dai ya bayyanawa ƙungiyar ta sa ta Bacerlona aniyar sa na son barin ƙungiyar.
Inda mahukuntan ƙungiyar ta Barcelona suka bayyana cewa duk ƙungiyar da ke son ɗaukan ɗan wasan dole ne sai ta biya kuɗin da suka tasamma 700m euro.
Tun daga lokacin da ƙungiyar ƙwallon ƙafa ta Bayer Munich ta lallasa ƙungiyar sa ta Bacerlona da ci 8-2 a gasar cin kofin zakarun turai na Champion League, wanda hakan ya zama mafi muni a cikin tarihin ɗan wasan na rashin nasarar da ya yi a wasa.
A kakar wasanni ta shekarar 2019/2020 da aka kammala ƙungiyar ta Barcelona ba ta samu nasarar ɗaukan kofi ba.
Za’a rinka sauya ‘yan wasa sau 5 a gasar Bundesligar Jamus.
Barcelona za ta ci gaba da rike kambunta batare da Messi ba -Luka Modric.
A lalubo mana wanda zai horas da Super Falcons – NFF.
Kungiyar dai ta Super Falcons ta kasance ba tare da mai horaswa ba, tun sa’ilin da Thomas Dennerby ya yi murabus shekara daya da ta gabata kan zargin rashin cika masa hakkokin aikin sa.
Amaju Pinnick, ya ce, “Za mu yi iya bakin kokarin mu waje ganin an samu gogaggen mai horaswa ga kungiyar ta Super Falcons, duba da kasancewarta a matsayin ta na babbar kungiyar kwallon kafa ta mata a nahiyar Afrika”.
Super Eagles za ta fafata da Côte d’Ivoire da Tunisia.
Najeriya dai za ta fafata da kasar Côte d’Ivoire a ranar 9 ga watan na Oktoba, kafin daga baya su hadu da kasar Tunisia bayan kwanaki 4.
Shugaban hukumar NFF, Amaju Pinnick, ya ce, za’a gudanar da wasannin guda biyu ne a kasar Austria.
Shugaban, ya ce, “Hukumar ta ci gaba da tattaunawa wajen ganin an samu damar wasannin sada zumunta, tsakanin Najeriya da wasu kasashen, sai kuma gashi an samu damar yin wasan sada zumunta har guda biyu, duk da cewa muna jiran gwamnatin tarayya ta bayyana ranar da za’a dawo a ci gaba da wasanni a fadin kasar nan”.
NFF: Ma’aikatan ta sun kamu da COVID-19.
Shugaban hukumar ta NFF, Amaju Pinnick ne ya bayyana haka, jim kadan bayan ya karbi sakamakon gwajin Coronavirus da aka yi wa ma’aikatan makwanni biyu baya.
Amaju Pinnick, ya ce, “Mun umarci a gudanar da gwajin cutar ga daukacin ma’aikatan hukumar, bayan da aka samu daya daga cikin manyan ma’aikatan dauke da cutar”.
Pinnick, ya kuma ce, “Mutun daya daga cikin wadanda suka kamu da cutar ya warke, ya yin da ma’aikatan lafiya ke ci gaba da kula da sauran karkashin kulawar hukumar dakile yaduwar cutuka ta kasa NCDC”.
Mahaifin Messi zai tattauna da Bacerlona kan sauya sheka da dan wasan zai yi.
A yau Laraba dai mahaifin Lionel Messi ya isa kasar ta Sufaniya domin tattaunawa da shugaban kungiyar ta Bacerlona Josep Maria Bartomeu kan yunkurin da dan wasan yake na son barin kungiyar a bana.
A kwai yuwuwar dai dan wasan Messi, mai shekara 33, ya koma kungiyar Manchester City inda tunima ya amince da tayin shekara biyar da ita.
Manchester City dai ta yiwa dan wasan Messi tayin £623m kuma zai kwashe shekaru uku a kungiyar kafin ya tafi Newyork City.
Neymar ya kamu da cutar Corona.
Kungiyar kwallon kafar ta Paris Saint Germain ce ta tabbatar da hakan yau ta cikin wata sanarwa da ta fitar a shafinta.
Sanarwar ta kara da cewa ‘yan wasan zuwa yanzu na nan na karbar kulawar data dace bayan killace su da akai.
Ta kara da cewa gaba dayan ‘yan wasan kungiyar da masu horas da su za su ci gaba da zuwa domin gwada lafiyar su kan ko suna dauke da cutar.
 Neymar dai kafin wasan karshe na cin kofin zakarun turai Champion League da kungiyar ta PSG ta je ya samu suka kan yuwuwar buga wasan na karshe sanadiyyar canjin riga da yai a wasan dab dana karshe da dan wasan kungiyar RB Lepzing ta kasar Jamus.
Wanda kuma daga baya aka tabbatar da dan wasan kan zai buga wasan na karshe.
Kungiyar kwallon kafa ta Paris Sent German dai itace ta samu nasarar lashe gasar cin kofin kasar ta Faransa wato gasar League 1, wadda aka dakatar da ita kafin kammalata sanadaiyyar Corona kuma aka tabbatar da kungiyar a matsayin wadda ta lashe gasar.
A ranar Litinin din data gabata dai kungiyar kwallon kafar ta PSG ta sanar da cewa ‘yan wasa biyu a kungiyar sun nuna alamun cutar ta Corona.
Manchester United ta dauki dan wasan Ajax Donny van de Beek.
A yau Laraba ne dai kungiyar ta United ta tabbatar da hakan a shafin ta na Internet.
Manchester dai ta sayi dan wasan Donny van de Beek kan kudi Yuro miliyan 34.
Kuma shi ne dan wasa na farko da kungiyar karkashin mai horarwar ta Ole Gunnar Solskjaer ta fara dauka, domin tunkarar kakar wasanni mai zuwa.
Dan wasan na Ajax dai Van de Beek ya taimakawa kungiyar tasa wajen zuwa wasan dab dana karshe a shekara ta 2019 a gasar cin kofin zakarun turai Champion League.
Ya dai sanyawa Manchester United kwantaragin shekaru biyar ne, domin buga mata wasanni.
US Open 2020: Serena Williams ta doke Kristie Ahn.
Williams dai ta yi nasarar doke ‘yar wasar kasar Amurka Kristie Ahn da ci 7-5 da kuma 6-3.
‘Yar wasan mai shekaru 38 ta fuskanci kalubale a zagaye na farko da na biyu, kafin daga bisani ta yi nasara kan ‘yar wasan.
Yanzu haka dai Serena Williams na rike da kambun kwallon tennis na Grand Slam 23, ya yin da take kokarin zuwa kan-kan-kan da ‘yar wasa, Margaret Court da ke da 24.
‘Yan wasan PSG uku sun kamu da Coronavirus.
Kungiyar ta bayyana haka ne ta cikin wata sanarwa da ta fitar jim kadan bayan karbar sakamakon gwajin da a ka yi wa ‘yan wasan a yau Laraba.
PSG dai a yanzu haka ta na tunkarar wasan da za ta kara da Lens a ranar 10 ga wannan watan na Satumba da muke ciki a gasar Ligue 1 ta kasar Faransa.
Yayin da kungiyar ke tunanin za’a iya kara dage wasan na ta, duk da cewa an taba dage wasan a baya, domin kara ci gaba da gudanar da gwaje-gwajen ga ‘yan wasan na ta.
Georginio Wijnaldum zai maye gurbin Messi a Barcelona.
Liverpool ta amince da sayar wa Barcelona dan wasan ta Wijnaldum, a kan kudi kimanin Euro miliyan 15.
Barcelona dai na shirin maye gurbin Lionel Messi da Georginio Wijnaldum ya a yayin da dan wasa Messi ke kokarin komawa Manchester City.
Messi ya amince ya koma Manchester City.
Messi mai shekaru 33 ya amince da tayin komawa kungiyar kwallon kafa ta Manchester City kan kudi Euro miliyan 623.
Manchester City dai ta ce Messi zai shafe tsawon kakar wasanni uku a kungiyar, kafin daga bisani ya koma kungiyar kwallon kafa ta New York City wacce take buga gasar kasar Amurka.
Za’a gudanar da zaben shugaban hukumar wasannin rundunar soji ta Afrika.
Manyan jami’an soji 4 ne daga kasashen Afrika da suka hadar da Najeriya da Algeria da Kenya da kuma Guinea Conakry ke takarar neman a zabe su don shugabancin hukumar.
Haka kuma, kasashe 51 wadanda mambobi ne na Afrika kawai ke da alhakin zaben wanda zai jagoranci hukumar ta OSMA.
Za dai a gudanar da zaben ne a babban taron hukumar a ranar 7 ga watan Oktoba mai zuwa ta hanyar amfani da kafar sadarwa ta Internet, sakamakon annobar cutar COVID-19.
Rahotonni na cewa, wanda duk ya samu damar lashe zaben a cikin ‘yan takarar, ya zama mataimakin shugaban hukumar wasannin rundunar soji ta duniya.
WTA : Naomi Osaka ce ta 9 a duniya a kwallon Tennis.
Hukumar wasan kwallon Tennis ta mata WTA, ita ce ta sanar da hakan a yau Litinin, yayin da ‘yar wasan ke tunkarar wasan ta a gasar US Open bayan ta fice daga wasan karshe a gasar Western & Southern Open.
Osaka dai ta gaza fafata wasan karshe a gasar ta Western & Southern Open sakamakon rauni da ta samu, lamarin da ya bai wa abokiyar karawarta, Victoria Azarenka wadda ke rika da lamba 27 a duniya.
Yayin da Ashleigh Barty ta zo ta daya sai Simona Halep a matsayi ta 2 sai Karolina Pliskova ta 3, sai Sofia Kenin ta 4 sai kuma Elina Svitolina ta 5.
UEFA : Ta fitar da jadawalin shiga gasar Champions League.
UEFA ta fitar da jaddawalin ne daga shalkwatar ta dake kasar Swizerland a yau Litinin.
Yayin da Ferencvaros ta kasar Hungary za ta hadu da Dinamo Zagreb ta kasar Crotia sai Qarabag ta kasar Azerbaijan da za ta fafata da Molde ta kasar Norway, Omonia Nicosia ta kasar Cyprus za ta kara da Red Star Belgrade ta kasar Serbia inda Midtjylland ta kasar Denmark wacce za ta kece raini da Young Boys ta kasar Switzerland.
Sai kuma Maccabi Tel-Aviv ta kasar Isra’ila inda za ta fafata da Dinamo Brest ta kasar Belarus yayin da PAOK ta kasar Girka da Benfica ta kasar Portugal, Dynamo Kiev ta kasar Ukrain da za ta kara da AZ Alkmaar ta kasar Netherlands sai kuma Gent ta kasar Belarus wadda za ta zage damtse da Rapid Vienna ta kasar Australia.
Za dai a fara buga wasanni na siri daya kwale a ranar 15 ko 16 ga wata Satumba mai kamawa.
‘Yan wasan Najeriya na amfani da kwayoyin kara kuzari – Femi.
Ayorinde ya bayyana haka ne a wata takarda da ya gabatar yayin wani taro na kwanaki biyu da kwamitin yaki da hana amfani da kwayoyin kara kuzari na kasa ya shirya ta kafar Internet, domin wayar da kan ‘yan wasan kasar nan.
An dai gudanar da taron ne cikin ranakun Juma’a da Asabar, inda ya samu halarta manyan kungiyoyin wasanni daban-daban sama da 300.
Ayorinde ya kara da cewa, lallai akwai matsala babba a harkokin wasanni a kasar nan, duba da yadda yara ‘yan kasa da shekara 14 suka fara amfani da kwayoyin kara kuzarin.
Haka kuma, shima wani Farfesa masani kan halayyar ‘yan wasa dake a jami’ar Ibadan, Olufemi Adegbesan, ta gargadi masu ruwa da tsaki a harkokin wasanni na makarantu da su mayar da hankali wajen dogaro ga ‘yan wasan da suke da kwarewa ba ta hanyar amfani da kwayoyi ba, domin ganin an dakile yawaitar amfani da kwayoyin a kasar nan.
Manchester Uinted na kokarin daukar dan wasa Grealish.
United dai ta dade ta na zawarcin Jack Grealish mai shekaru 24 dan kasar Ingila, yayin da kungiyar ke ci gaba da neman mallakar dan wasan a yanzu.
A nan kuma, Tottenham Hotspur na kokarin lalata yunkurin kungiyar Manchester United na zawarcin dan wasan kungiyar Ajax Donny van de Beek.
 Donny van de Beek dan kasar Netherlands mai shekaru 23 dan wasan tsakiya ne a kungiyar ta Ajax, wanda a yanzu kungiyoyi ke ta kokarin zawarcin dan wasan.
Manchester City za ta biya Euro miliyan 450 a kan Messi.
City dai ta ce za ta iya biyan kudi Euro miliyan 450 kan dan wasan, sabanin Euro miliyan 700 da kungiyar sa ke bukata ga duk wanda ke son daukar sa.
Messi mai shekaru 33 ya bayyana aniyar sa ta barin kungiyar ta Barcelona jim kadan bayan sun sha kashi a hannun Bayern Munich da ci 8 a gasar Champions League.
Griezmann zai bar Barcelona.
Rahotanni sun bayyana  cewar, tsohon dilalin dan wasan, Eric Olhats ne ya tabbatar da hakan ga manema labarai.
Griezmann wanda Barcelona ta dauki dan wasan a kan kudi Yuro miliyan 120 daga kungiyar Atletico Madrid.
Sai dai tun kafin Baryen Munich ta lallasa Barcelona da ci 8-2 a Champions League dan wasan ya furta cewa zai bar kungiyar.
Griezmann ya dai zura kwallaye 35 a dukannin wasannin da ya yi a Barcelona.
Dan wasan mai shekaru 29, wanda ya zura kwallaye 15 a dukannin wasannin da ya bugawa Barcelona a kakar da a ka kammala a bana, zai bar magoya bayan sa cikin jimami kan barin shi kungiyar  .
Paul Pogba ya kamu da Corona.
Mai hora da kasar Faransa, Didier Deschamps ne ya bayyana hakan, inda ya ce dan wasan mai shekara ashirin da bakwai tuni ya killace kansa na tsawon kwanaki goma sha hudu a gidan sa.
Pogba ba zai samu halartar wasan da Faransa za ta buga da kasar Sweden ba, a wasannin neman cancantar shiga gasar cin kofin nahiyar Turai ta kasa-da-kasa, da za su fafata a ranar biyar ga watan Satumba mai kamawa.
Har ila yau, akwai wasan kasar ta Faransa da za ta karbi bakwancin kasar Croatia bayan kwanaki uku da yin na kasar Sweden.
Haka kuma, kungiyar sa ta Manchester United na ikirarin cewa dan wasan ka iya taka leda a wasanta na farko da za ta hadu da Crystal Palace a gasar firimiyar kasar Ingila, wanda za a fafata a ranar goma sha tara ga wata mai kamawa.
Yayin da daukacin ‘yan wasan kungiyar ke yi masa fatan samun sauki cikin kankanin lokaci, duba da yadda sabuwar kakar wasanni ke karatowa.
Messi zai bar Barcelona.
Kungiyar kwallon kafar ta Barcelona ce ta tabbatar da hakan ta cikin wata sanarwa data fitar ga manema labarai dake cewa dan wasan Messi dan asalin kasar Argentina ya mika dukkan wasu takardu dake nuna bukatar tasa ta san barin kungiyar.
 Bayyana hakan ga dan wasan na Bacerlona Messi, ya biyo bayan rashin nasarar da kungiyar ta yi kwanaki 11 a hannun kungiuyar kwallon kafa ta Bayer Munich a gasar cin kofin zakarun turai ta Champion League wasan na kusa da karshe da ci 8-2.
Rashin nasarar da kungiyar ta yi da ci 8-2 ita ce rashin nasara a kan dan wasan Messi mafi muni a tarihin wasannin sa.
Haka zalika tsawon shekaru 59 rabon da kungiyar ta Barcelona ta fuskanci irin wannan rashin nasara a tarihin ta.
Messi dai ya lashe kyautar gwarzon dan wasan Duniya sau shida a kungiyar tasa ta Bacerlona, ya kuma taimakawa kungiyar ta Bacerlona wajen lashe kofin Laliga kasar ta Spaniya 10 da kofin zakarun turai Champion League 4.
Rabon da kungiyar ta Bacerlona ta yi rashin nasarar daukan kofi a kakar wasanni tun daga shekarar 2007/2008 sai a bana.
An kara samun masu Corona a kungiyar mu – Marseille.
Kungiyar ta bayyana hakan ne a wata sanarwa da ta fitar ga manema labarai a yau Talata.
Haka kuma, kungiyar ta ce an dage gasar ta League 1 ta kasar Faransa da aka dauki niyyar farawa a ranar Juma’ar da ta wuce sakamakon ‘yan wasan guda biyar da suka kamu da cutar ta COVID-19.
Marseille ta kuma ce, tuni ta sanar da masu ruwa da tsaki wajen shirya gasar ta League 1, sakamakon samun karuwar mutane uku da suka kamu da cutar bayan da mutune biyar na farko suka kamu, domin samun mafita daga lamarin.
An dakatar da wasan PSG na farko a gasar League 1.
PSG za ta kara da Lens a ranar Asabar mai zuwa, amma an dage wasan ne sakamakon kungiyar PDG ta bukaci hakan domin ‘yan wasan ta su huta, sakamakon sun kammala wasan karshe da Bayern Munich a ranar Lahadin da ta gabata a kasar Portugal.
Yanzu haka kungiyar za ta fara wasan ta ne a ranar 10 ga watan Satumba a gasar ta League 1, bayan hutun kwanaki 12 da a ka bata.
An dai fara gudanar da gasar ne a ranar Juma’ar da ta gabata, inda a ka dakatar da wasan kungiyar ta PSG da Metz sakamakon wasan su na karshe a gasar cin kofin zakarun nahiyar Turai da suka fafata da kungiyar Bayern Munich a ranar Lahadin makon jiya.
PSG dai ta yi rashin nasarar daukar kofin gasar a hannun Bayern Munich da ci daya mai ban haushi a gasar ta cin kofin zakarun kungiyoyin nahiyar Turai.
Tennis: Dan Evans ya doke Andrey Rubley a Tennis Open.
Dan Evens ya doke Rublev a gasar da ci 7-5 da 3-6 da kuma 6-2 wanda hakan ya ba shi damar zuwa wasan na kusa dana karshe.
Yayin fafatawar an tsaya hutu sau shida a wasan.
Kuma wannan ne karo na 12 da Dan Evens da ya buga wasa a birnin New York.
Kylian Mbappe da Neymar sun taya Bayern Munich murna.
A daren jiya Lahadi dai kungiyar ta Paris Saint-Germain ta yi rashin nasara a hannun Bayern Munich da ci 1-0, wanda hakan ya baiwa Bayern damar daukan gasar.
A mintina na 59 bayan dawowa daga hutun rabin Lokaci tsohon dan wasan kungiyar kwallon kafar ta PSG Kingsley Coman da ya sauya sheka zuwa Bayern Munich ya zura kwallo dayan data baiwa kungiyar nasarar lashe kofin.
Nasarar cin kwallon da Kingsley Coman ya yi ya sanya ya zama dan wasan kasar Faransa na biyar da ya ta zuwa kwallon a wasan karshe a gasar cin kofin na zakarun Turai cikin yan wasan kasar da suka halarci wasan karshe a gasar.
Wannan dai shi ne dai karon farko da kungiyar ta PSG tazo wasan karshe a gasar cin kofin zakarun kungiyoyin kwallon kafar ta Turai.
Champions League :  Lewandowsky ya fi kowa zura kwalaye a gasar ta bana.
Lewandowsky dai ya zura kwallaye guda 15 a kakar wasanni ta zakarun turai a bana wanda hakan ya sanya ya fi kowanne dan wasa cin kwallon a gasar da aka karkare a ranar Lahadi.
Dan wasan kungiyar kwallon kafa ta Juventus dan asalin kasar Potugal Cristiano Ronaldo ne dai  ya fi kowanne dan wasa yawan zura kwallo a kakar wasanni a gasar.
Ronaldo dai ya zura kwallaye 17 ne a kakar wasanni ta shekarar 2017/2018 lokacin yana bugawa kungiyar kwallon kafa ta Real Madrid dake kasar Spaniya kafin sauya shekarsa zuwa kungiyar ta Juventus.
A bana dai dan wasan na Bayern Munich Roberto Lewandowsky ya ci kwallaye 55 a kakar wasanni ta bana.baki daya   .
Yadda take wakana a hada-hadar siyan ‘yan wasa a Nahiyar Turai.
Mai horas da Kungiyar kwallon kafa ta  Tottenham Jose Mourinho ya ce yana son ya dawo da dan wasan Real Madrid da Wales Gareth Bale.
Rashin cimma matsaya ya jinkirta shirin Manchester United na dauko dan wasan Borussia Dortmund dan kasar Ingila, Jadon Sancho.
Haka zalika mai yiwuwa Manchester United ta ba da mai tsaron ragarta dan kasar Argentina Sergio Romero, ga Aston Villa a wani bangare na yarjejeniyar dauko dan wasan Ingila, Jack Grealish.
Chelsea da Atletico Madrid suna son dauko dan wasan Juventus da Italiya Federico Bernardeschi.
Benfica da Valencia suna son dauko dan wasan Manchester United da Brazil Andreas Pereira.
A karo na uku Leeds ta nemi daukodan wasan Brighton dan kasar Ingila Ben White – kuma an yi amanna ta ware kusan £25m don dauko dan wasan.
Wolves ta shirya domin sayar da dan wasan Sufaniya Adama Traore a farashin mai gwaɓi duk da yake saura shekara uku kwantaragin dan wasan ta kare.
Tottenham tana son aron dan wasan Liverpool dan kasar Ingila Rhian Brewster.
Tsohon kyaftin a Kungiyar Manchester City ya nemi a sallami Pep Guardiola.
Toure, ya ce lashe kofin zakarun turai na daya daga cikin dalilan da suka sanya a ka kawo shi zuwa kungiyar a shekarar 2016.
Amma kuma yanzu haka ya kwashe shekaru 4 baije koda wasan karshe ba a kofin na Champion league, a don haka ya kamata ya matsa a kawo wanda zai iya.
Goardiola, dai ya lashe kofin na zakarun turai da Kungiyar Barcelona, amma ya kasa daukan kofin a Kungiyar Bayer Munich da Manchester City.
Hukumar kwallon kafa ta FIFA ta kara wa’adin dakatarwa ga Yves Jean-Bart.
Tun a ranar 25 ga watan mayun Daya gabata ne dai hukumar ta FIFA ta dakatar dashi daga shiga dukkanin wasu al’amuran wasanni na tsawon watanni uku inda yanzu lokacin ya cika hakan kuma ya sanya ta Kara wasu watanni ukun don ci gaba da gudanar da Bincike.
Sai dai Yves Jean-Bart tun a wancen lokacin ya musanta zargin da ake Masa na aikata lalata da yarwasan.
Tun a wancen lokacin dai hukumar ta FIFA ta dakatar da Mr.
Jean-Bart daga shiga dukkanin wasu al’amuran wasanni har sai ta kammala gudanar da bincike a kansa.
Mourinho na son sayan Gareth Bale daga Real Madrid.
Gareth Bale dai tsohon dan wasan Kungiyar da Mourinho ke horaswa a yanzu ne wato Tottenham.
Tun yana horas da yan wasan Manchester United Mourinho yaso sayan Gareth Bale amma bai yi nasara ba.
Kasar Spain ta gayyaci ‘Adama Traore’ cikin tawagar ‘yan wasanta.
Kasar Spain ta gayyaci dan wasan kungiyar kwallon kafa ta Wolverhampton Wanderers da ke kasar Ingila Adama Traore, da ya shiga cikin tawagar ‘yan wasanta a karawar da kasar za ta yi da kasar Jamus da kuma Ukraine.
Adama Traore mai shekara 24, a watan Janairun da ya gabata, ya bayyana cewa kawo yanzu bai yanke shawara kowace kasa zai wakilta ba tsakanin kasar ta Spain da kuma kasar sa ta asali Mali.
A kwanakin baya Spain ta gayyaci Adama Traore don wakiltar ta a fafatawar su da kasar Romania a watan Nuwamban shekarar da ta gabata, amma bai samu ikon amsa gayyatar ba sakamakon raunin da ya yi.
Buhari ya nada Amokachi a matsayin mai taimaka masa kan harkokin wasanni.
Shugaban kasa Muhammadu Buhari ya nada tsohon dan wasan Kungiyar kwallon kafa ta kasa Super Eagles, Daniel Amokachi a matsayin mai taimaka masa kan harkokin wasanni.
Hakan na cikin wata takardar shaidar nadin da Ofishin sakataren gwamnatin tarayya ta bai wa Amokachi a yau Alhamis.
Amokachi dai yana cikin tawagar yan wasan kasar nan da suka lashe kofin Afurka a shekarar 1994 a kasar Tunisia.
Haka zalika ya Kuma taka rawar gani a gasar cin kofin Duniya da kasar nan ta fara halarta wanda akayi a kasar Amurka a shekarar ta 1994.
Wasan share fagen gasar cin kofin Afurka : Super Eagles za ta fafata da Saliyo.
Najeriya dai za ta fafata da kasar Saliyo ne gida da waje a ranar tara ga watan Nuwamba da kuma ranar goma sha bakwai ga wata.
An dai cimma wannan matsaya ne ta zabar ranakun da za a ci gaba da gudanar da wasannin bayan wata tattaunawar gaggawa da hukumar kwallon kafa ta Afrika (CAF, ta gudanar a jiya Laraba, 19 ga watan Agusta.
 Haka zalika, hukumar ta CAF ta kuma amince da tsayar da ranakun fitar da rukunin kungiyoyin dake neman tiketin halartar gasar cin kofin duniya ta shekarar 2022 wanda za a yi a kasar Qatar.
UEFA zata iya hana Neymar buga wasan karshe na champion leage.
Bayan da PSG tayi nasarar doke RB Leipzig da ci 3 da nema a kasar Portugal sai Neymar da dan wasan RB Leipzig Marcel Halstenberg su kayi masanyar riga.
A na dai tuhumar Neymar da take dokar cutar Corona, lamarin da ka iya sanyawa a hana dan wasan taka leda a wasan karshe a gasar.
 Rahotanni na cewa, yayin da aka dawo cigaba da gasar ta UEFA daga hutun Corona, an saka dokar hana doka wasa daya ga dukkan dan wasan da aka samu da canjin riga yayin gudanar da wasa tare da killacesa har tsawon kwanaki 12.
Ana gab da kammala jigilar ƴan kasar nan dake ƙasashen ƙetare – Boss.
Shugaban kwamitin yaki da cutar corona na gwamnatin tarayya Boss Mustapha ne ya bayyana hakan, lokacin da yake bayar da rahoton cutar ga kwamitin a birnin tarayya Abuja.
Boss Mustapha wanda kuma shi ne sakataren gwamnatin tarayya, ya ce ganin cewa a yanzu ana dab da kammala jigilar yan kasar nan da suka rage a kasashen waje, ya sanya gwamnatin tarayya ta amince da sauran filayen jiragen kasar nan su fara shirin ci gaba da ayyukan su.
Kazalika Boss Mustapha ya ce, a kwai kasashe irin su Amurka da hadaddiyar daular larabawa wato Dubai da kuma Masar wadanda suka shirya domin  dawo da yan asalin kasar nan da suka aikata laifuka a can kuma suka yafe musu.
Da yake nasa jawabin ministan lafiya Dakta Osagie Ehanire ya ce, a yanzu haka ana samun raguwar masu kamuwa da cutar corona a kwanakin nan, yana mai cewa hakan ba zai sanya su rage daukan matakan kariya daga cutar ba.
Dakta Osagie ya kara da cewa a yanzu gwamnatin tarayya ta mayar da hankali ne kan yadda za a rage yawan masu mutuwa sandiyyar cutar a kasar nan.
Barcelona, Man United, Man City, Real Madrid, Juventus, Chelsea, wa ya fi yin abin kunya?.
A bana manyan kungiyoyin kwallon kafa da a al’adance aka saba ganin sun yi kaka-gida, a gasa daban-daban da hukumar kwallon kafa ta tarayya UEFA ke shiryawa, sun kasa kai bantensu a bana.
Masu sharhi kan harkokin wasanni na ci gaba da bayyana mabanbantan ra’ayoyi kan wannan lamari da ya faru a bana, wanda kusan shekaru da dama, ba a ga hakan ya faru ba.
BARCLONA: Kungiyar kwallon kafa ta Barcelona, kungiya ce da ta shahara ba wai a nahiyar turai ba, har ma da duniya baki daya sakamakon sharafin da ta yi tsawon shekarun da suka gabata.
Ko da ya ke Barcelona tauraruwarta ta fara dishashewa a ‘yan shekarun nan sakamakon barin kungiyar da shahararrun ‘yan wasan tsakiyan kungiyar su ka yi, wadanda suka hada da Xavi Hernandez da Andre Iniesta.
A bana Barcelona ta fara wasa da kafar dama, inda ta fara samun nasara a wasanni, sai dai bayan dawowa daga hutun cutar corona al’amura sun sukurkuce ga kungiyar wanda sanadiyyar haka ta rasa kofin Laliga.
Wani abin kunya da ya faru ga kungiyar ta BARCELONA shine shan kashi da ta yi a hannun kungiyar Bayern Munich da ci 8-2 a wasan daf da kusa da na karshe wato quarter final.
Wannan wasa dai ya nuna karara cewa kungiyar Barcelona suna ce kawai ya rage amma ba ta cancanci kimarta da ake gani ba a duniya.
 MANCHESTER UNITED: Manchester United kungiya ce da ta shahara a duniya saboda yadda ta yi kaka-gida a gasar firimiyar Ingila da kuma gasar zakarun turai a shekarun baya, to sai dai ta shiga halin tasku bayan da tsohon mai horas da kungiyar Sir Alex Ferguson yayi murabus.
Tun bayan barin Alex Ferguson kungiyar Mancehste United ba ta samu nasarar lashe gasar firimiya ba.
Bugu da kari ta sauya masu horaswa akalla guda hudu da suka hada da David Moyes da Louis Vanghal da Jose Mourinho da kuma Ole Gunner Solksjaer.
Wani abin takaici da ya faru ga kungiyar ta Manchester United shine rashin nasara da ta yi a hannun kungiyar Sevilla da ke kasar Spaniya a wasan daf da na karshe a gasar YUROPA.
Ba ko shakka ga duk wanda ya kalli wasan zai sha mamakin yadda kungiyar ta yi rashin nasara duk kuwa da cewa ita ce ta kankame wasan tare da samun damammaki na zura kwallaye a zare, amma sai gashi an tashi a wasa kwallaye biyu a ragarta.
Wannan rashin nasarar shi ya kawo rashin nasara har uku da kungiyar ta yi a bana a gasa daban-daban wadanda suka hada da: Gasar cin kofin Carling da FA da kuma na YUROPA.
Haza lika a yanzu ya nuna cewa kungiyar ta shekara uku a jere ba tare da ta lashe ko da kofi guda day aba wanda wannan shine irinsa na farko cikin sama da shekarun 30.
 MANCHESTER CITY: Manchester city kungiya ce da har yanzu ba ta taba lashe gasar zakarun turai ba.
Amma magoya bayan kungiyar sun yi zaton bayan sayan kungiyar da wasu larabawa su ka yi daga yankin gabas ta tsakiya suka kuma kashe makudan kudade, zai kawo karshen wannan matsala, amma sai gashi tsawon shekaru da faru hakan har yanzu dai kwalliya ba ta biya kudin sabulu ba.
Manchester City ta lallasa kungiyar Real Madrid a wasan kungiyoyi goma sha shida a gasar zakarun turai gida da waje, wanda hakan masu sharhin wasanni su ka yi zato a lokacin ko kungiyar za ta karya waccan bakin tarihi da ta ke dashi a gasar.
Wannan hasashe dai ya kasa cimma nasara bayan da kungiyar ta kwashi kashinta a hannu yayin fafatawa da kungiyar Lyon da ke kasar Faransa.
Bayanai dai sun ce kungiyar Mancehster City ita ce kungiyar da ta fi kashe kudade inda ta kashe sama da dala miliyan dari bakwai wajen sayan makamai.
 REAL MADRID: Kungiyar Real Madrid wadda ta fi kowace kungiyar samun nasara a gasar zakarun turai, ta kasa kai bantenta a bana, sakamakon abin kunyar da ta yi na shan kaye gida da waje a hannun kungiyar Manchester city.
Wannan rashin nasarar shi ya kawo karshen kokarin da kungiyar ke yi na sake kafa tarihi a gasar ta zakarun turai.
Duk da cewa Real Madrid ta samu nasarar lashe kofin gasar Laliga amma dama masu sharhin kan harkokin wasanni na ganin rashin dacewar hakan kasancewar anyi ta basu bugun daga kai sai mai tsaron raga da basu dace ba wanda ya taimakawa kungiyar samun nasara.
 JEVENTUS DA CHELSEA: Kungiyoyin Juventus da Chelsea suma dai abin kunyar ta shafesu a bana kasancewar dukkanninsu sun gaza kai bantensu a gasar zakarun turai.
Juventus duk da cewa ta lashe kofin Serie A amma ta kasa kai bantenta a gasar zakarun turai bayan da kungiyar Lyon da ke kasar Faransa ta sai ta mata hanyar komawa gida.
Yayin da a bangare guda Chelsea ta kwashi ruwan kwallaye a hannun kungiyar Bayern Munich.
Sanin kungiyar da ta fi yin abin kunya a bana lamari ne da masu sha’awar wasannin kwallon kafa za su ci gaba da bayyana mabanbantan ra’ayi.
Bayern ta sallami Barcelona daga kofin turai bayan yi mata Ruwan kwallaye.
Kungiyar Kwallon kafa ta Bayern Munich ta tsallaka zuwa zagayen kusa kusa da na karshe ‘Semi final’ a gasar kofin Zakarun Turai bayan ragargaza Barcelona da ci 8 da 2 da tayi a daren yau.
Tun da fari dan wasa Thomas Muller ya saka tawagar ta Munich a gaba a minti 4 da fara wasan bayan samun taimako daga Lewondowski, kafin daga bisani Barcelona ta rama a minti na 7, ta hannun dan wasa Alaba da ya zura Kwallo a gidan su ‘Own goal’.
Ivan Perisic da Serge Gnabry da Thomas Muller sun kara kwallaye uku da suka baiwa kungiyar ta Munich damar kafa sabon tarihin zura kwallaye masu yawa cikin kankanin lokaci na farkon rabin lokaci a gasar, kasa da minti 31, a cikin mintuna na 22 da 28 sai 31.
Kaka-tsara-kaka: Barcelona ko Bayern Munich, wa zai samu nasara a wasan yau? Bayern ta lashe gasar Bundesliga karo na 8 a Jere Bayan dawowa hutun Rabin lokaci , dan wasan Barcelona Luis Suarez ya rage Kwallo daya kana ta biyu ga tawagar sa a minti na 57, sai dai jim kadan Bayern ta sake sukuwa da zamiya da kwallaye biyu a minti na 63 da 82 ta hannun Joshua Kimmich da Lewondowski , bayan samun taimako daga ‘yan wasa Davies da Coutinho.
Coutinho wanda ya shigo wasan a minti na 75 bayan dawowa hutun rabin lokaci ,kana kuma dan wasan Barcelona dake a matsayin aro , ya karawa kungiyar sa ta asali kunan zuciya bayan da ya zura kwallaye biyu a minti na 85 da 89 bayan samun taimakon ‘yan wasa Muller da Hernandez , wanda hakan ya kawo adadin Kwallon zuwa 08 ga Munich Barcelona na da 02.
Wannan shi ne karo na farko da Barcelona ta kwashi ruwan kwallaye har sama da shi da , tun bayan shekaru 69, a shekarar 1951 , bayan da Espanyol ta lallasa ta daci 6 da nema a was an da suka fafata a gasar La Liga.
Yanzu Bayern Munich na dakon Lyon ko Manchester City  ga duk kungiyar data samu nasara a wasan da zasu fafata gobe Asabar.
Kaka-tsara-kaka: Barcelona ko Bayern Munich, wa zai samu nasara a wasan yau?.
Duk kungiyar da ta samu nasara a wasan na yau, za ta fafata da ko dai Manchester city ko kuma kungiyar Lyon a wasan daf da na karshe wato (semi Final).
Wasannin baya-bayan nan da kungiyoyin biyu su ka yi a tsakaninsu a gasar ta zakarun turai, shine a kakar shekara ta 2013/14.
A wasan dai Bayern Munich ta ci zarafin Barcelona, inda ta casata da ci bakwai da nema gida da waje (7-0).
A wasan farko da aka yi a ranar 23 ga watan Afrilu a shekarar 2013 a filin wasa na Allianz Arena da ke birnin Munich, Bayern Munich ta lallasa Barcelona da ci hudu da nema (4-0), sannan ta biyo ta a zagaye na biyu a filin wasa na Camp Nou da ke birnin Barcelona a kasar ta Spaniya, ta doketa da ci uku da nema (3-0), jimilla gida da waje bakwai kenan da babu.
Sai dai shekara daya bayan faruwar wannan lamari, Barcelona ta samu galaba akan Bayern Munich da ci biyar da uku a wasan gida da waje da suka yi.
Da farko dai Barcelona ta doke Munich a da ci uku da nema a filin wasa na Allianz arena da ke kasar Jamus kafin daga bisani ta yi rashin nasara da ci uku da biyu a filin wasa na Camp Nou da ke kasar Spaniya.
Haka zalika masu lura da harkokin wasanni na ganin cewa, hankalin ‘yan kallo zai koma kan ‘yan wasan gaba na kungiyoyin biyu, wato Leonel Messi da Robert Lewandowsky.
Lewandowsky dai shine dan wasa da ke kan gaba a gasar a yawan zura kwallaye inda yanzu haka yak e da kwallaye goma sha hudu tare da taimakawa a zura a raga har sau uku.
Shi kuma dan wasan Barcelona Leonel Messi yana da kwallaye bakwai sannan ya taimaka an zura guda tara.
Wani batu da zai ba da sha’awa kan wannan wasa shine ganin cewa dukkannin masu tsaron raga na bangarorin biyu Jamusawa ne wato Golar Bayern Munich Manuel Neuer da na Barcelona Marc-Andre ter Stegen.
Koma me zai kasance Allah ne masani, amma an jima kadan za a banbance tsakanin aya da tsakuwa.
Dalilan da suka sanya gwamnatin Kano za ta rufe wani Asibiti.
Hukumar kula da asibitoci masu zaman kan su ta jihar Kano tayi barazanar ne lokacin da take ran-gadin duba wasu asibitoci a jihar Kano.
Hakan na cikin wata sanarwar da babban sakataren hukumar Dakta Usman Tijjani Aliyu ya sanyawa hannu aka rabawa manema labarai.
Sanarwar ta bayyana cewa, sakamakon rashin tsaftar kayan kula da marasa lafiya a asibitin musamman a bangaren maza, inda hukumar ta lura da rashin tsafta a jikin katifun na marasa lafiya ke kwanciya da zannuwan gado da wasu sassa na asibitin.
Sanarwar ta bai wa hukumar asibitin wa’adin makwanni biyu da su tabbatar sun gyara matsalolin da hukumar ta zayyana na rashin tsafta a asibitin na Sahara.
Karanbatta: Manchester United Ko Sevilla, wa zai samu nasara a wasan da za su yi?.
Masu sharhi kan harkokin wasanni da dama suna da bambancin ra’ayi game da Kungiyar da za ta samu nasara a fafatawa da za ayi tsakanin Kungiyar kwallon kafa ta Manchester United da ke kasar Ingila da takwararta ta Sevilla da ke kasar Spaniya, a wasan daf da na karshe a gasar EUROPA ta nahiyar Turai.
Yayin da wasu ke ganin Manchester United za ta samu galaba akan Kungiyar Sevilla a bangare guda wasu gani suke ai Kungiyar Sevilla ba kanwar lasa bace musamman idan ana batu na gasar EUROPA.
Masu irin wannan tunani suna buga hujja da cewa Kungiyar Sevilla ta samu galaba akan Kungiyar Manchester United shekaru biyu da suka gabata adai wannan gasa ta Yuropa, inda bayan anyi canjaras babu ci tsakanin kungiyoyin biyu a zagayen farko a wasan da aka yi a ranar 21 ga watan Fabrairun shekarar dubu biyu da goma Sha takwas a kasar Spaniya sai Sevilla ta bai wa marada kunya inda ta doke Manchester United da ci biyu da daya har gida ta hannun dan wasa Ben Yadder.
Bugu da kari, masu irin wannan tunani suna buga kirji da cewa, Sevilla to goge sosai a wannan gasa ta Yuropa, inda a cikin wasanni da ta yi a baya bayan nan ta zarce kowace Kungiya lashe gasar cikin shekaru goma Sha biyar da suka gabata.
Sannan cikin wasanni na falan daya da ta yi 25 ta samu galaba a 24 daga cikinsu.
Da wannan suke ganin Kungiyar Sevilla za ta iya samun nasara akan Manchester United.
Sai dai a bangare guda masu ganin baikin wannan ra’ayi suna cewa abin dariya ne ma mutum ya kwatanta abinda ya faru a wasa tsakanin kungiyoyin biyu a shekarar dubu biyu da goma Sha takwas a matsayin hujjar cewa hakan zai sake faruwa yanzu.
Hujjarsu kuwa ita ce ba waccan Manchester United da Sevilla ta samu galaba akanta bace, musamman ma suna ganin in ana maganar ‘yan wasa a halin yanzu kaf Duniyar nan babu wata kungiya da za ta yiwa Manchester United gori ko zarra musamman in ana maganar ‘yan wasa na tsakiya.
Haka zalika sun ce kamar yadda ake zaton Sevilla ta saba da wannan gasa ta Yuropa sosai a bangare guda Manchester United tana da dan wasa da ya san lagon gasar ta Yuropa wato Bruno Fernandez, wanda a yanzu haka duk da cewa dan wasa ne na tsakiya amma yafi kowanne dan wasa a gasar yawan kwallaye, inda ya zuwa kwallaye bakwai.
Har ila yau, masu ganin Manchester United ita ce za ta samu nasarar suna ganin cewa hazakar kungiyoyi bama daya bane a wannan lokaci.
Musamman ganin zai matukar wahala yan wasan Sevilla su iya dakatar da Bruno Fernandez, Pogba, Greenwood, Rashford da Martial.
To koma dai me zai kasance Allah ne masani Kuma lokaci ne kawai zai tabbatar da gaskiyar lamarin.
Ganduje : za mu farfado da kadarorin gwamnati don samun kudin shiga.
Gwamnan Kano Dr Abdullahi Umar Ganduje ne ya bayyana hakan yayin gabatar da taron majalisar zartarwa na mako-mako, inda ya karbi bakuncin kamfanoni guda biyu dake neman hadin gwiwa da gwamnatin domin inganta wasu kadarorinta.
A cewar sa, tuni aka samu kamfani na farko da ya gabatar da kudiri akan neman hadin gwiwa da gwamnatin Kano wajen mayar da kamfanin Triumph kasuwar ‘Yan canji.
Gwamna Dr Abdullahi Umar Ganduje ya kuma godewa ma’aikatar ilimi mai zurfi da lafiya da muhalli bisa ga yadda suka jajirce wajen ganin yara sun koma makaranta.
Wakiliyar mu Zahrau Nasir ta ruwaito cewa, gwamna Ganduje kafin fara taron majalisar zartarwar a yau, sai da ya mika motar agajin gaggawa ga daraktan hukumar kashe gobara ta jihar Kano wadda Alhaji Aminu Dantata ya bada tallafi.
Mikel zai dawo taka leda a firimiyar Ingila.
Kungiyar dai ta West Brom ta samu zarafin zuwa gasar firimiyar ta bane ne bayan da ta kasance daya daga cikin kungiyoyi ukun farko daga gasar Championship sai dai har zuwa yanzu ba’a tsayar da yarjejeniya tsakanin dan wasan da kungiyar ba.
Ajiya ne Mai horas da kungiyar kwallon kafa ta West Brom, Slaven Bilic ya shaidawa manema labarai a birnin Landan cewa idan Dan wasan Mikel ya amince da dawowa kungiyarsa, babu shakka kungiyar za ta taka rawar gani a gasar ta firimiyar badi.
Ya zuwa yanzu dai bayan kungiyar kwallon kafan ta West Brom babu wata kungiya da ta nuna sha’awar daukar dan wasan tun bayan da al’amuran kwallon kafa suka faro dawo dai-dai sakamakon annobar Coronavirus.
Tsohon dan wasan kungiyar kwallon kafa ta kasa Super Eagles da Chelsea  mai shekaru 33, Mikel Obi  zai  dawowa kungiyar kwallon kafa ta West Bromwich Albion ta kasar Ingila akakar wasa ta badi.
Kungiyar dai ta West Brom ta samu zarafin zuwa gasar firimiyar ta bane ne bayan da ta kasance daya daga cikin kungiyoyi ukun farko daga gasar Championship sai dai har zuwa yanzu ba’a tsayar da yarjejeniya tsakanin dan wasan da kungiyar ba.
Ajiya ne Mai horas da kungiyar kwallon kafa ta West Brom, Slaven Bilic ya shaidawa manema labarai a birnin Landan cewa idan Dan wasan Mikel ya amince da dawowa kungiyarsa, babu shakka kungiyar za ta taka rawar gani a gasar ta firimiyar badi.
Ya zuwa yanzu dai bayan kungiyar kwallon kafan ta West Brom babu wata kungiya da ta nuna sha’awar daukar dan wasan tun bayan da al’amuran kwallon kafa suka faro dawo dai-dai sakamakon annobar Coronavirus.
BRUNO FERNANDEZ : Magajin Messi da Ronaldo.
Ba ya ga wasanni da yayi a mataki na matashi ya kuma fara wasa ne a matsayin cikakken dan wasa a kungiyar Novara a kakar wasa ta shekarar 2012 zuwa 2013.
Ya kuma yi wasanni 23 tare da zura kwallaye 4.
Daganan ya zarce kungiyar UDINESE da ke kasar italiya, inda ya kwashe tsawon shekaru 3, tsakanin shekarar 2013 zuwa 2016.
Ya kuma yi wasanni 86 sannan ya zura kwallaye 10.
Bruno Fernandez ya sake sauya sheka zuwa kungiyar Sampdoria da ke kasar ta Italiya a matsayin aro daga shekarar 2016 zuwa 2017, ya kuma yi wasanni 33, sannan ya zura kwallaye 5.
Tauraruwar Bruno ta kara haskakawa lokacin da ya sauya sheka zuwa kungiyar Sporting Lisbon da ke kasar-sa ta Portugal, tsakanin shekarar 2017 zuwa watan fabrairun bana (shekarar 2020).
Ya kuma yi wasanni 83 tare da zura kwallaye 39.
A wannan shekara Bruno Fernandez ya sauya sheka zuwa kungiyar Manchester United inda yayi wasanni 14 a gasar Firimiyar Ingila sannan ya zura kwallaye 8 tare da taimaka a zura guda 7.
Bugu da kari tun da ya zo kungiyar Manchester united ba ta yi rashin nasara ba a gasar firimiya cikin wasanni 14 da ta yi ta samu nasara a tara ta yi canjaras a 5.
Bruno Fernandez ya kuma lashe kyautar gwarzon dan wasan firimiya har sau biyu a gasar firimiya a watan Fabrairu da Janairu.
Wannan ya sanya ya zama cikin fitattun ‘yan wasa a tarihi da suka taba kafa wannan tarihi.
A bangare guda kuma Bruno Fernandez ya lashe kyautar gwarzon wanda ya fi zura kwallo mafi kwarancewa a gasar firimiyar Ingila.
Ya gasar Europa ta nahiyar turai Bruno Fernandez ya zura kwallaye bakwai wanda hakan ta bashi damar kasancewa da ke kan gaba a yawan kwallaye a gasar.
Shin ko kun san cewar dan wasa Raheem Sterling.
A irin wannan rana mai kamar ta yau a tarihi dan wasan gefe na kasar Ingila Raheem Sterling ya fara buga wasan sa na farko a kungiyar Manchester City, shekaru biyar baya a 2015.
Tun bayan wannan lokacin dan wasan ya samu Nasarori kamar haka a kungiyar .
Ya zura kwallaye 100.
Ya bada taimako wajen zura kwallaye 73.
Ya dau gasar Firimiya sau biyu.
Ya dau gasar league cup sau 4.
Ya dau Community shield sau 1.
Ya dau kofin Kalubale na FA sau 1.
‘Yan jaridu sun nemi Ganduje ya biya bashin ‘yan fansho.
Hakan na cikin wata sanarwar ce ta hadin guiwa da shugaban kungiyar ta NUJ reshen jihar Kano, Abbas Ibrarim da sakataren kungiyar, Abba Murtala suka fitar, jim kadan bayan kammala taron kungiyar a yau Asabar.
Tun a watan Yunin da ya gabata ne shugaban kwamitin amintattu da ke kula da asusun ‘yan fansho na jihar Kano, Alhaji Sani Gabasawa ya bayyana cewa, gwamnatin ta gaza biyan kudaden ‘yan fansho wanda ya kai sama da naira biliyan ashirin.
Sanarawar ta bukaci gwamnatin da ta yi duba kan halin da ‘yan fansho ke ciki na rashin biyan su kudaden su.
Karin labarai: Gwamnatin jihar Jigawa ta fara biyan ‘yan Fansho Kudin da ‘yan fansho ke amsa ya yi kankata- Hamza Sule Wuro-Koki .
An dage gasar Madrid Open ta gasar Tennis.
Mahukuntan shirya gasar Tennis ta Madrid Open , sun sanar da soke gudanar da gasar a bana , sakamakon cutar Corona.
Mahukuntan sunce basu da tabbaci na bada cikakkiyar kariya ga masu halartar gasar , don haka suka soke gudanar da ita.
Gasar wacce da aka shirya gudanar da ita daga ranar 12 zuwa 20 ga watan September , ta sake samun tasgaro bayan tun da fari an shirya a gudanar da ita a watan Mayu daga 1 zuwa 10 ga shi.
An dakatar da wasan Tennis saboda barazanar cutar codiv 19.
Za’a dawo gasar wasan Tennis ta US Open a bana ba tare da ƴan kallo ba Rahotanni sun tabbar da cewar, mahukuntan gasar sun samu umarni daga ma’aikatar Lafiya ta kasa cewar kar a gudanar da gasar sakamakon cutar na kara yaduwa.
Mahukuntan sun tabbatar da dakatar da gasar wacce za ayi da a Caja Magica, na Madrid kana shekarar badi za a gudanar da ga 30 ga Afrilu zuwa 09 ga watan Mayu.
A cewar shugaban gudanar da gasar Feliciano Lopez , “Munyi iya bakin kokarin mu don gasar ta tabbata , sai dai rashin tabbasa ya sa dole mu hakura, muna baiwa kowa da kowa hakuri da fatan zamu hadu a shekara ta gaba “.
Soke gasar ,ya sa a bana ba za a gudanar da babbar gasa ta WTA ba , bayan soke gasar Indian Wells da Miami Open sai China Open.
Fulham ta dawo gasar Firimiyar Ingila daga rukuni na daya.
Kungiyar kwallon kafa ta Fulham , ta samu tikitin dawowa gasar Firimiyar Ingila ta kakar badi da za a fafata 2020/21.
Hakan ya biyo bayan nasarar data samu yanzu a wasan neman cancanta daya gudana tsakanin ta da takwarar ta , ta Brentford bayan ta doke ta da ci 2 da 1.
Tun da fari dan wasa Joe Brayn ne ya samu damar zura kwallo a minti na 105 na Karin lokaci , kafin daga bisani ya kara ta biyu a minti na 117 , sai dan wasan Brentford Henrik Dalsgaard da ya ramawa tawagar sa kwallo a minti na 120 ana dab da a tashi.
Nasarar ta Fulham, a filin wasa na Wembley na zuwa ne shekara daya bayan da Fulham ta fada zuwa rukuni na daya wato Nationwide a gasar kakar 2018/2019.
Inda a bangare daya kungiyar Brentford zata cigaba da kokarin hawa gasar rukunin Firimiya da ya gagareta tun tsawon shekaru 73.
Arsenal ta lashe kofin Kalubalen Ingila na-FA.
Tun da fari dan wasan gaban Chelsea Christian Pulisic, ne ya saka kungiyar sa a gaba  a minti na biyar da fara wasan, daga bisani dan wasan gaban Arsenal Pierre- Emerick Aubameyang ya farkewa kungiyar tasa kwallan da Pulisic ya jefa ta hanyar bugun daga kai sai mai tsaron raga a  minti  na 28.
Aubameyang, ya karawa Arsenal kwallan ta biyu a  minti  na 67, wacce ta tabbatar da nasar kungiyar akan Chelsea.
 A  yayin karawar Chelsea ta kammala wasan da ‘yan wasa goma, bayan da alkalin wasa ya bawa dan wasan tsakiyar ta Mateo Kovacic , Katin kora wato jan kati, sakamakon ketar da ya yiwa dan wasan Arsenal Xhaka.
Nasarar da Arsenal tayi, ya bata damar shiga cikin jerin Kungiyoyi uku da zasu wakilci Kasar Ingila a gasar kofin Europa a shekarar badi.
FIBA ta zabi Chamberlain Oguchi a matsayin gwarzon dan wasa.
Hukumar ta fitar da suna Chamberlain Oguchi, a matsayin gwaron dan wasan na kwallon Kwando a Najeriya a tsawon shekaru goman da suka gabata.
Hakan na kunshe ta cikin jerin sunayan ‘yan wasan da suka nuna hazaka a kasashen su karo na biyu da hukumar ta FIBA Afrika ta fitar.
Ragowar ‘yan wasan da hukumar ta fitar da sunayan nasu tsawon shekaru goman sun hadar da kyaftindin kungiyar na yanzu Ike Diogu da Orlando Magic da Al-Farouk Aminu.
 An fitar da sunayan ‘yan wasan na Najeriya ne cikin ‘yan wasan Afrika 55 da hukumar kwallon kwandon ta Afrika FIBA ta fitar da suka nuna hazaka a kasashensu daga shekarar 2010 zuwa 2020.
Oguchi dai ya taba zama gwarzon dan wasan Afrika na shekarar 2015 bayan kammala gasar kwallon Kwando data gudana a kasar Tunisia wanda ya nuna hazaka a gasar.
Yan wasa goma da hukumar ta FIBA Afrika ta fitar da sunayan su a yankin na Afrika sun hadar da dan wasan kasar Morocco’s Abdelali Lahrichi da ‘yan wasa biyu daga kasar Senegal Memphis Grizzlies da Gorgui Dieng da kuma yan wasa hudu daga kasar Tunisian da suka hadar da Makram Ben Romdhane da Salah Mejri da Angolans Eduardo Mingas da Carlos Morais.
Sauran sun hadar da dan wasan kasar Ivory Coast Souleyman Diabate da ‘yan wasan Nigerian trio Diogu da Aminu, da kuma Oguchi.
An soke gudanar da gasar Tennis ta ATP da WTA.
Gasar wacce ta hada da ATP China Open da Shanghai Masters sai Chengdu Open da Zhuhai  championship da ake sa ran gudanar dasu bana , ba zasu gudana ba bayan sanarwar da aka fitar ta soke su gaba daya.
Ita ma gasar WTA da mahukuntan ta sun soke gudanar da gasa guda bakwai wanda aka yi niyyar gudanar da su a bana, ciki har da wasan karshe ma WTA .
Soke wasannin ya biyo bayan sanarwar da mahukuntar kasar Sin China , suka bayar ta haramta gudanar da dukkanin wani wasa a kasar bana.
A jawabin sa , shugaban gudanar da gasar Andrea Gaudenzi, ya ce “A shirye suke su bi dukkan ka’idojin da suka dace musamman ma na mahukuntan kasashe , don haka muna girma ma matsayar kasar ta China da hukuncin da ta zartar”.
” Muna baiwa kowa da kowa hakuri tare da sanar muku da cewar gadar ATP bana ba zata gudana ba a kasar China , mungode wa masu shirya gasar da duk wani mai ruwa da tsaki”.Inji Gaudenzi.
Rahotanni sun tabbatar da cewar an samu mutum sama da miliyan 15, da suka kamu da cutar ta Corona , inda mutum dubu 600 da 30, suka Mutu a fadin duniya.
Mbappe ya tafi jinyar rauni na mako uku.
Tafiya jinyar da dan wasan zai yi , ta sa ba zai samu damar buga wasan da tawagar sa zatayi da da Atlanta ta kasar Italiya ba a gasar cin kofin Zakarun Turai na Champions league , ranar 12 ga watan Augusta, a wasan dab da na kusa da na karshe wato Quarter Final.
Dan wasan ya samu rauni a idon sawun sa (Ankle ) bayan da sukayi arangama da dan wasan Saint Etienne Perin, a wasan karshe na Coupe de France , da PSG ta samu nasara da ci 1 da nema.
 Tafiya, jinyar dan wasan ta kawo tasgaro a kokarin da kungiyar take na daukar kofin Zakarun turai , wanda yake daga gaba -gaba a burin kungiyar .
Mbappe , ya zura kwallaye 30 a gasa daban -daban daya bugawa PSG a Bana, kafin a baiwa tawagar nasarar lashe kofin kasar Faransa na Ligue 1, bayan dakatar da gasar sakamakon Annobar Corona.
Man United ta samu tikitin zuwa Champions League.
A wasan karshe, kuma na 38 a gasar kakar wasanni ta bana,2019/2020, Manchester ta samu nasara da ci biyu da nema a filin wasa na Kingpower Stadium, dake birnin na Leicester.
Bayan tafiya hutun rabin lokaci a zagaye na biyu, dan wasa Bruno Fernandez ya zura kwallo a minti na 71 a bugun daga kai sai mai tsaron gida, bayan da ‘dan wasa Martial ya samo bugun.
Ana gab da tashi a wasan ne kuma, cikin minti na 90 mai tsaron gida na Leicester City , Kasper Schemiechel ya yi kuskuren turawa dan wasan gaba na tawagar Manchester wato Jesse Lingard kwallo, wanda take ya yi amfani da damar wajen zura kwallo ta biyu, hakan ya tabbatar da kasancewar su a gurbi na hudu haka kuma na karshe a kungiyoyin da za su wakilci kasar a gasar Champions league na shekarar mai zuwa, bayan samun maki 66.
Wasanni: Shekarau Babes FC za ta buga gasar rukuni na daya na NNL.
Mai kungiyar, tsohon Gwamnan jihar Kano kuma sanatan Kano ta tsakiya Malam Ibrahim Shekarau ne, ya bayyana haka a daren Juma’a lokacin da ya tattauna da mukarraban kungiyar a birnin tarayya Abuja Malam Ibrahim Shekarau, ya shawarci mukarraban da su zakulo matasan ‘yan wasa masu hazaka don wakiltar kungiyar yadda ya kamata, sannan ya yi alkawarin cewar da zarar an samu hazikai 5 a cikin su, zai dau nauyin fitar da su zuwa kasashen ketare don samun kungiyoyin kasashen waje.
A sanarwar da kakakin tawagar Ahmad Babandi Gama, ya sakawa hannu wadda aka rabawa manema labarai, Malam Shekarau ya ce, kowa ya san muhimmancin da harkokin wasanni yake dashi wajen bunkasa matasa da samar musu da ayyukan yi, don haka a shirye yake a koda yaushe don bada gudummawa a bangaren.
Sanatan na Kano ta tsakiya ya godewa jagororin kungiyar da ‘yan wasa, duba da lokacin su da himma da suke bayarwa a kan kungiyar a koda yaushe ba tare da gazawa ba, tare da umartar su kan su zama jakadu nagari a koda yaushe.
Kano Pillars ta sabunta kwantiragin Jugunu na shekara daya.
A cewar shugaban kungiyar Alhaji Surajo Yahaya Jambul, ta hannun kakakin kungiyar Rilwanu Idris Malikawa Garu, an sabunta kwantiragin Jugunu ne sakamakon kwazon sa a baya.
Alhaji Surajo Jambul, ya umarci mai horarwar da yayi aiki tare da mataimakan sa, ‘yan wasa da daukacin ma’aikatan kungiyar don samun nasara a kakar badi.
Ya kuma yi alkawarin, rubanya walwalar ‘yan wasan tare da aiki da duk masu ruwa da tsaki don bunkasa kungiyar zuwa matakin ci gaba.
Da yake jawabi, bayan saka hannu a kwantiragin, Ibrahim Musa Jugunu, ya sha alwashin biyan bashin amincewa da tawagar tayi dashi wajen samarwa da kungiyar nasarori.
Kungiyar ta Kano Pillars, na shirye-shiryen tunkarar kakar wasannin badi, a bangarori uku ,na gasar Firimiya ta kasa sai gasar kofin kalubale na Aiteo Cup da na nahiyar Afirka na CAF Confederation cup.
Real Madrid ta lashe laligar Spaniya.
Dan Wasa Karim Benzima ne ya fara zurawa kungiyar tasa ta Madrid kwallo a minti na 29 da fara wasa bayan da ya samu taimako daga hannun dan wasa Luka Modrid sai kuma ya mara ta biyu a minti na 77 a bugun daga kai sai mai tsaron raga, sakamakon keta da akaiwa kyaftin din kungiyar Sagio Ramos.
Yayin da Villarreal ta ci kwallonta Daya ta hannun Dan wasanta Iborra a minti na 84.
Nasarar lashe kofin na Laliga da kungiyar ta Real Madrid tayi a yau ya sanya ta dauki kofin sau 2 cikin shekaru takwas kenan.
Bacerlona dake biyewa kungiyar ta Madrid a matsayin ta 2 a gasar ta Laliga, a wasan data buga yau Laraba da Osasuna ta yi rashin nasara da ci 2-1.
Yanzu dai ya rage wasa daya a karkare gasar ta Laliga inda aka buga wasanni 37 cikin wasanni 38 da za’a yi.
Kungiyar Real Madrid dake matsayin ta daya kuma wadda ta lashe gasar ta Laliga ta hada maki 86 yayin Barcelona dake biye mata a matsayin ta biyu keda maki 79.
Yanzu dai kungiyar kwallon kafar ta Real Madrid za ta mayar da hankalinta a gasar zakarun turai ta Champion league wajen ganin ta doke kungiyar Manchester City dake kasar Ingila a wasan da za su yi zagaye na biyu a ranar 7 ko 8 ga watan Augusta mai kamawa.
A wasan farko dai Real Madrid tayi rashin nasara a hannun Manchester City har gidanta da ci 2-1.
Arsenal ta hana Liverpool hada maki 100 a firimiyya.
Arsenal dai ta chasa Liverpool da ci 2-1 a ci gaba da gasar ta Firimiya mako na 36 a daren Laraba.
Tuni dai Liverpool ta lashe gasar Firimiyar Ingila ta bana bayan da ta kwashe shekaru 30 ba tare da ta dauki gasar ba.
Dan wasan Liverpool Sadio Mane ne ya fara zura kwallo a wasan zagayen farko cikin minti na 30, kafin daga bisani dan wasan Arsenal, Lacazette ya farke a minti na 32, inda dan wasa Nelson ya kara wa Arsenal kwallo ta biyu a minti na 44 daf da za a tafi hutun rabin lokaci.
Zuwa yanzu dai wasa 2 ne ya rage a karkare gasar Firimiya, inda Liverpool take jagaba a gasar da maki 93 cikin wasanni 36 da ta buga.
Ita kuwa Arsenal ta na mataki na 9 da maki 53 wanda kuma take fatan kara matsawa gaba a gasar, domin karewa a mataki na 6 ko 5, domin ganin ta halarci gasar cin kofin Europa a kakar wasanni mai zuwa.
Jim kadan bayan tashi daga wasan, mai horas da Liverpool, Jurgen Klopp ya nuna rashin jin dadin sa bisa rashin nasarar da kungiyar ta yi, sai dai ya jinjinawa ‘yan wasan sa bisa kokarin da suka nuna a wasan.
Daniel Sturridge zai koma gasar Amurka ta Major League -MSL.
Akwai yiwuwar cewa tsohon dan wasan Liverpool da Chelsea dan kasar Ingila Daniel Sturridge ,zai koma wasan Kwallon a gasar kasar Amurka ta ‘Major league Soccer ‘.
Dan wasa Sturridge ne ya bayyana haka a wata hira da yayi da jaridar L’Equipe ta kasar Faransa.
Shugabancin wasanni a Duniya na bukatar bakaken fata- Maggie Alphonsi Najeriya da Amurka za su gana kan dukiyar kasar nan Sturridage yace yana sha’awar komawa gasar da kasar ta Amurka don yin Kwallo tare da kuma shirye -shiryen bunkasa wakoki da yake da buri tare da shirin farawa.
Tsohon dan wasan na Liverpool, na zaune kawo yanzu haka ba shi da kungiya tun bayan raba gari da tsohuwar kungiyar sa ta Trabzonspor ta kasar Turkiyya(Turkey ), bisa yarjejeniyar aminta da juna.
CAF ta saka ranakun wasannin neman shiga gasar mata ta matasa.
Hukumar Kwallon kafa ta nahiyar Afirka CAF, ta saka ranakun da za ayi wasannin neman cancantar shiga gasar kofin duniya na mata ‘yan kasa da shekaru 20, da ‘yan 17.
Ranakun da aka saka na matasan ‘yan 17, sun hada da zagayeb farko daga 30 ga watan Oktoba zuwa Nuwamba 1 ga wata.
Za a yi zagaye na biyu daga Nuwamba 20 zuwa 21 ga wata.
Labarai masu Alaka DA DUMI-DUMI: Sadio Mane ya lasher kyautar gwarzon dan kwallon kafa na Afrika Kasar Guinea bata shirya fafatawa da Nigeria ba Wasannin da za fafata sun hada da.
South Africa da Morocco.
Sai wasannin ‘yan kasa da shekaru 20.
Da za ayi daga 3 ga wata zuwa 5 na Satumba.Zagaye na biyu kuma daga 10 zuwa 12 ga watan Satumba.
Kasashen da zasu fafata sun hada da.
Liberia da Cameroon .
Burkina Faso da Najeriya.
Ethiopia da Zimbabwe.
Botswana da South Africa.
Za ayi zagaye na biyu wato Second round ga kasashen da suka ci wasannin zagayen farko a watan Oktoba.
Daga ranakun 1 zuwa 2, zagaye na biyu daga ranar 8 zuwa 9 ga watan na Oktoba.
Sai zagaye na uku wato Third round .
Ranakun 5 zuwa 7 ,ya yinda zagaye na biyu zai kasance 12 zuwa 14 duk a watan Nuwamba.
Zamalek FC Dakata tayi bikin cika shekara 20.
Bikin wanda aka gudanar tare da fafata wasa a yammacin jiya Alhamis tsakanin tsofaffin ‘yan wasan kungiyar da wanda suke sabbin jini, a filin wasa na Sakandiren Kawaji dake unguwar Dakata an tashi wasan canjaras , 0-0 kowacce kungiya na nema.
Bayan tashi daga wasan da yake jawabi mai horar da kungiyar Ali Ibn Hassan, ya bayyana jin dadin sa tare da zayyano nasarorin da kungiyar ta samu a tsawon lokacin da ta shafe tun shekara ta 2000, kana ya ce abun ya zo masa dai -dai sakamakon yazo a gabar da yake murnar daurin auren sa.
Suma tsofaffin ‘yan wasan kungiyar sun bayyana jin dadin su ya yinda wanda suke wakiltar kungiyar a yanzu suka sha alwashin cigaba da daga darajar kungiyar don bunkasa ta.
‘yan wasan jihar Kano sun samu nasara a Ramat cup Covid-19: An dakatar da kwallon kafa a Kano saboda Coronavirus Shima jami’in gudanar da kungiyar kana mai lura da walwala yan wasa Malam Nura Bargo, ya yabawa ‘yan wasan tare da alakanta samun nasarorin kungiyar zuwa yanzu da da’ar ‘yan wasan da suka wakilce ta a lokuta daban -daban.
An karkare wasan na bikin muranar da karrama tsoffin yan wasan da suka wakilci kungiyar , da mai horar da kungiyar tare da ‘yan wasa masu da’a , da matasa masu wakiltar kungiyar a yanzu.
Dumbin ‘yan kallo ne suka shaida wasan , wanda aka yi amfani da wasu daga cikin matakan kare kai , na kamuwa daga Corona, na wanke hannu da saka Takunkumin hanci da Baki.
Abia Warriors ta Nada Sabon Mai Horaswa.
Imama Amapakabo, ya shafe tsawon lokaci ba tare da samun wani aiki ba bayan da ya rasa aikin mataimakin mai horas da kungiyar ta Super Eagles.
Manchester na neman tsawaita kwantaragi da Pogba Ba dan wasan Najeriya cikin ‘yan wasa masu daraja a Afrika Kungiyar ta Abia Warriors ta amince da Imama Amapakabo, wajen ci gaba da jan ragamar kungiyar har tsawon kakar wasanni biyu a yayin da suka kammala tattaunawa dashi a yau Alhamis.
Imama Amapakabo dai ya jagorancin kungiyar kwallon kafa ta Enugu Rangers wajen lashe gasar Firimiya ta Najeriya karo na farko bayan shafe shekaru 32 ba tare da kungiyar ta lashe kofin ba.
Ba dan wasan Najeriya cikin ‘yan wasa masu daraja a Afrika.
A satin nan da muke ciki ne dai aka fitar da jerin sunayan ‘yan wasa 10 daga Afrika dake da daraja a fagen kwallon kafa.
Daga cikin jerin sunayan ‘yan wasan a kwa ‘yan wasa biyu daga kungiyar kwallon kafa ta Liverpool dake kasar Ingila Mohammed Salah dan kasar Masar da kuma Sadio Mane, daga kasar Senegal.
‘yan wasan biyu sadio Mane da Muhammad Salah darajarsu dai ta kai yiro miliyon 120.
Dan wasan Najeriya ya kamu da Corona Manchester na neman tsawaita kwantaragi da Pogba Dan wasan kungiyar kwallon kafa ta Najeriya Super Eagles da darajarsa tai kusa da shiga jerin sunayan ‘yan wasan dake da darajar a Afrka shine dan wasan kungiyar Leicester City ta kasar Ingila, Wilfred Ndidi, wanda darajarsa takai Yiro miliyon 36.
Cikin sunayan ‘yan wasa 10 a kwai ‘yan wasa biyu-biyu daga kasar Senegal da kasar Ivory Coast da kuma kasar Morocco.
Sai kuma ‘yan wasa dai-dai daga kasar Masar da Gabon da Algeria da kuma kasar Ghana.
Magoya bayan kungiyar ta Super Eagles dai a Najeriya sun bayyana mamakin su bisa rashin samun sunan dan wasan Najeriya dake wasa a kungiyar Lille ta kasar Faransa Victor Osimhen daga cikin jerin ‘yan wasan 10 dake da daraja a yankin na Afrika.
Manchester na neman tsawaita kwantaragi da Pogba.
Mataimakin shugaban gudanarwar kungiyar Ed Woodward, ne ya gargadi hukumar gudanarwar ta Manchester United game da sayen ‘yan wasa, inda ya ce suna fama da karanci kudade a wannan lokacin bisa iftila’in cutar COVID-19.
Ed Woodward, ya ce, duba da irin kokarin da ‘yan wasan kungiyar ke yi tun farkon dawowa cigaba da wasanni a watan da ya wuce, hakan ya nuna cewa United ba ta da bukatar sayen ‘yan wasa idan an bude kasuwar cinikayyar ‘yan wasa a bana.
Ya kuma kara da cewa kwazon da dan wasa, Mason Greenwood, ya nuna wajen samun nasarar cin kwallaye 3 a wasanni guda 2, ya kara taimakawa wajen share maganar dauko dan wasan Borussia Dortmund, Jadon Sancho.
Ole Gunnar Solskjaer, ya ce, tun a lokacin da Paul Pogba ya dawo fagen fama daga jinya, ya yi sanadiyyar samun nasara a wasanni hudu tare da yin canjaras a wasa daya yayin da aka fara cigaba da wasanni bayan hutun COVID-19.
Dan wasan Najeriya ya kamu da Corona.
Sai dai sakamakon da a ka samu na ‘yan wasan kasar nan da suma suke wasa a kungiyar Heracles Almelo dake kasar ta Belgium wato Stephen Odey da Cyril Dessers ya nuna cewar basa dauke da cutar.
Paul Onuachu mai shekaru 26 shi ne dan wasan farko na kungiyar kwallonn kafa ta kasa Super Eagles da a ka samu dauke da cutar ta Corona cikin ‘yan wasan kungiyar dake wasa a kasashen ketare da a ka yi mu su gwajin cutar a kungiyoyin su.
Onuachu yabar kasar nan zuwa kasar ta Belgium a ranar 27 ga watan Mayun da ya gabata, domin halartar kungiyar sa a kasar ta Belgium.
Onuachu dai shi ne dan wasa na biyu a kasar nan da ya kamu da cutar, tun bayan da Akpan Udoh, ya kamu da cutar a watan Fabrairun da ya gabata.
Ganduje ya nada sabon “Team Manager” na Kano Pillars.
Hakan na kunshe cikin sanarwar da babbar sakatariya a ofishin sakataren gwamnatin jihar Kano Bilkisu Shehu Maimota cewa.
A yayin da yake taya Alhaji Sani Lawal Mohammed murna, gwamnan Kano Abdullahi Umar Ganduje ya yi addu’ar Allah ya karafafa gwiwar sa, wajen sauke nauyin da aka dora masa domin ciyar da kungiyar gaba.
Karin labarai: Kano Pillars ta jajantawa dan wasanta Rahakku .
Kano Pillars ta lallasa Jigawa Golden Stars .
Ingila zata duba yiwuwar kiran dan wasa Jonny Bairstow.
Mai horar da kungiyar yan wasan Kurket ta kasar Ingila Ed Smith, ya ce har yanzu kofa a bude take wajen kiran dan wasa Jonny Bairstow cikin tawagar.
Ingila ta bayyana sunayen ‘yan wasa 13, da zasu wakilce ta a wasan da zata fafata da tawagar tsibirin West Indies (Wiskindiya), a wasan ‘Test ‘ mako mai zuwa a birnin Southampton, sai dai a cikin tawagar babu dan wasa Bairstow da Moeen Ali.
Shugabancin wasanni a Duniya na bukatar bakaken fata- Maggie Alphonsi .Covid -19:Yanzu -Yanzu Djokovic ya kamu da Corona   Sai dai mai horar wa na Ingila , ya ce akwai yiwuwar kiran ‘yan wasan biyu wato Jonny da Moeen ,kasancewar ‘yan wasa ne da suke masu hazaka da kwarewa don haka a koda yaushe zamu iya kiran su ,inji mai horar wa Ed Smith.
Kawo yanzu haka , tawagar ta Ingila an zabi yan wasa Jos Butler da Ben Foakes a matsayin yan wasan da suke a madadin Bairstow da Moeen Ali.
‘Yan sanda sun cafke dan fashi a Jigawa.
A kwanakin baya ne dai jamin’an ‘yan sanda dake ofishin su na Fanisau a jihar ta Jigawa, suka karbi korafin wani matashi mai suna Abbas Ibrahim wanda yace an yi masa fashi, a ranar 30 ga watan 6 na wannan shekara yayin da yake kan hanyar sa ta zuwa kauyen Jidawa a yankin karamar hukumar Dutse.
Mai korafin yace wani mutum ne dauke da kokara da kuma adda ya tare shi ya yi masa fashin kudin dake gurin sa gaba kidaya.
Karin labarai: Amfani da fasahar zamani zai taimaka wajen magance matsalar tsaro -Dakta Sani Lawan Malumfashi ‘yan sanda a jihar Bauchi sun kashe wasu ‘yan fashi Akan haka ne jami’an ‘yan sanda suka kaddamar da bincike ya yin da suka sami nasarar cafke wani matashi mai suna Zubairu Abashe mai shekaru 22, dan kauyen Kabulle a karamar hukumar Dutse, inda nan take ya tabbatar da cewa yana daga daga cikin wandanda suka aikita laifin ba tare da bata lokaci ba, yana mai jaddada cewa dukkan fashin da ake aikatawa a wannan yanki yana da hannu.
Kakakin Rundunar ‘yan sandan jihar Jigawa SP Abdu Jinjiri yace zuwa yanzu suna cigaba da tatsar bayanai daga gurin dan fashin, inda daga nan za su kamo sauran abokan sa dake taya bera bari.
Za koma kwallo a gasar kasar China a watan Yuli.
Hukumar kwallon kafar kasar Sin (China ) ta zabi biranen Sozhou da Dalian a matsayin biranen da za a fara gasar wasannin kakar kwallon kafar kasar da aka shirya farawa watanni biyar baya.
Gasar tun da fari an shirya zata gudana a watan Fabrairun bana , sai dai ta samu tsaiko sakamakon Annobar Corona , wanda yanzu haka an saka ranar 25 ga watan Yuli na komowa gasar.
Za’a dawo gasar wasan Tennis ta US Open a bana ba tare da ƴan kallo ba Kuskure ne babba dawowa kwallon kafa yanzu-Gianni Infantino A wata sanarwa da hukumar kwallon kafar ta China (CFA) ta fitar a shafin ta na Internet , tace gasar ta China (CSL) , za ta dawo cikin matakan kariya daga cutar da za’a dauka wanda a baya an dakatar da gasar ne don lafiyar yan wasa da bunkasa gasar.
Gasar kungiyar Guangzhou wacce tsohon dan wasan kasar Italiya Fabio Cannavaro ke jagoranta ita ke rike da gasar wacce zata kare kambun data dauka a shekarar bara.
Gwamnatin Kano zata zaunar da makiyaya guri daya.
Shirin bunkasa Noma da kiwo na jihar Kano , wato ‘Kano state Agro Pastoral  Development Project (KSADP)’, da Bankin Musulunci ke daukar nauyi , ya sha alwashin yin hanyoyi da Makarantu tare da Asibitoci da sauran aiyyukan bunkasa al’umma a kauyukan jihar Kano don tsugunar da makiyaya guri daya.
Shugaban shirin Malam Ibrahim Garba Muhammad Gama , ne ya bayyana haka ga Freedom Radio a ofishin hukumar tare da karin haske dangane da yadda aikin zai gudana a jihar Kano.
Ibrahim Garba Muhammad , ya kara dacewa shirin zai kafa manyan cibiyoyi na tattara Madara da Adana ta guda dari biyu (200), don inganta madarar a hannu daya kuma tare da samar da kasuwa ga Makiyayan cikin sauki ba tare da yawon tallace tallace ba.
Gwamantin Kano ta kaddamar da kwamitin bunkasa harkokin noma Bankin CBN ya bawa manoma bashi a Kano Babban jami’in ya ce, shirin zai bada tallafi ga kananan mutanen Karkara musamman mata , da basu horo na yadda zasu gudanar da tsarin tara Madara ta hanyar Zamani , da samar da noman ciyawar bunkasa Nonon Shanu , a gefe daya tare da bunkasa Filin Noma na Watari don amfanar da manoma sama da dubu hudu (4, 000).
Shirin wanda zai gudana a tsawon shekara biyar , zai bada muhimmanci wajen inganta ,Noman Dawa, Masara da Gero da ciyawar bunkasa Nonon Shanu da Duba lafiyar Shanu tare da yi musu baye da Allurorin Rigakafi.
COVID-19 An dage gasar cin kofin Nahiyar Afirka.
Hukumar ta ce matakin ya biyo bayan annobar Covid-19 da ake fama da ita da ta addabi duniya.
Tun farko an tsara gudanar da gasar cin kofin Afirka a watan Janairun shekarar 2021.
Haka zalika hukumar CAF ta sanar da cewa an dage gasar cin kofin nahiyar Afirka na kungiyoyin da ke taka leda a cikin gida wato CHAN da aka tsara za a yi a watan Afrilu, yanzu haka dai an shirya gudanar da gasar a watan Janairun 2021.
Kasar Kamaru ce dai zata karbi bakuncin wasannin da za a yi na gasar cin kofin Afirkan.
A karon Farko Liverpool ta lashe gasar Firimiyar Ingila cikin shekaru 30.
Nasarar daukan kofin na Liverpool a yau Alhamis ya biyo bayan rashin nasarar da kungiyar kwallon kafa ta Manchester City ta yi a daren Alhamis a hannun Chelsea daci 2-1.
Yanzu dai Kungiyar kwallon kafa ta Liverpool na da maki 86 a gasar yayin da Manchester City dake biye mata ke da maki 63, cikin wasanni 31 da aka buga a gasar.
Yanzu dai wasanni bakwai ya rage a karkare gasar ta Firimiyar ta Ingila, inda za’a buga wasanni 38.
Zuwa yanzu dai Liverpool ta bai wa Manchester City dake biye mata a matsayi na biyu tazarar maki 23.
Tsawon shekaru Talatin kenan rabon da Liverpool ta dauki gasar ta Firimiyar kasar ta Ingila.
A jiya Laraba ne Kungiyar ta Liverpool ta samu nasarar zura wa Kungiyar kwallon kafa ta Crystal Palace kwallo 4-0.
A bana dai Liverpool ta samu nasarar cin wasanni 28 a gasar ta Firimiyar.
Wa zai lashe gwarzon dan wasa a bana, Lewandowski, Ronaldo, Messi, Bruno Fernandez, Mane?.
Fiye da shekaru goma ‘yan wasa biyu ne wato Leonel Messi da Cristiano Ronaldo suka mamaye harkar kyautar ta gwarzon dan wasa a duniya.
Leonel Messi wanda dan kasar Argentina ne da ke wasa a kungiyar Barcelona a kasar Spaniya ya lashe kyautar har sau shida a baya, kazalika a yanzu haka shike rike da kambun na duniya.
Leonel Messi  Masu sharhin harkokin kwallon kafa suna ci gaba da tantamar anya kuwa Messi zai iya kare kambunsa a bana ganin cewa bai yi wani abin azo a gani ba a bana.
To koma menene lamarin Allah ne kawai masani.
MESSI dai a bana ya zura kwallaye ashirin da daya ne (21), a gasar Laligar Spaniya.
CRISTIANO RONALDO  Cristiano Ronaldo dan kasar Portugal da ke taka leda a kungiyar Juventus ya lashe kyautar har sau biyar a baya a kungiyoyin Manchester United da Real Madrid, haka zalika ya zura kwallaye ashirin da biyu (22) a kakar wasa ta shekarar 2019 da 2020.
Kuma ana ganin yana daya daga cikin ‘yan wasa da ke kan gaba da za su iya lashe kyautar a bana matukar kungiyar sa ta Juventus ta lashe gasar Serie A ta kasar Italiya da kuma gasar Zakarun Turai.
ROBERT Lewandowski  Robert Lewandowski dan kasar Poland da ke taka leda a kungiyar Bayern Munich shine dan wasa da Ludayinsa ke kan dawo a bana.
Lewandowsky dai shine dan wasa da ke kan gaba a gasar Bundesligar Jamus wajen yawan zura kwallaye inda ya ciwa kungiyar jimillar kwallaye arba’in da hudu (44), guda talatin da uku (33) a gasar Bundesliga yayin da guda goma sha daya kuma (11) a gasar Zakarun turai.
Saboda haka wasu ke ganin Lewandowsky shine dan wasa da yafi cancanta ya lashe kyautar a bana.
Bruno Fernandez  Bruno Fernandez dan kasar Portugal da ke taka leda a kungiyar kwallon kafa ta Manchester United dan wasan tsakiya ne da a yanzu tauraronsa ke haskawa sakamakon namijin kokarin da yayi na farfado da kungiyar kwallon kafa ta Manchester united daga suma da ta yi na tsawon lokaci.
Bruno Fernadez dai a kakar wasa ta shekarar da ta wuce lokacin yana bugawa tsohuwar kungiyar sa ta Sporting Lisbon da ke kasar Portugal ya zura kwallaye talatin da biyu (32), wanda wasu ke ganin ba karamin namijin kokari yayi ba musamman ganin cewa shi dan wasa ne na tsakiya.
A bana Bruno Fernandez a kungiyar Manchester United a wasanni biyar ya zuwa kwallaye uku tare da taimakawa a zura guda uku.
Sadio Mane  Sadio Mane dan kasar Senegal da ke taka leda a kungiyar kwallon kafa ta Liverpool da ke Ingila; dan wasa ne da tun sauyin shekarsa daga kungiyar Southampton zuwa Liverpool tauraruwarsa ke ta haskawa sakamakon taimakawa kungiyar wajen lashe kofin Zakarun turai.
A bana Sadio Mane ya zuwa kungiyar Liverpool kwallaye goma sha hudu (14), a gasar Firimiyar Ingila.
Ciro Immobile  Ciro Immobile dan kasar Italiya da ke taka leda a kungiyar kwallon kafa ta Lazio dan wasa ne da shima tauraruwar sa ke taka leda a bana.
Duk da cewa bai shahara sosai a duniya ba, amma namijin kokarin da ya taka wajen zuwa kwallaye ashirin da bakwai a bana ya sanya muka sa shi cikin wadanda za su iya lashe kyautar a bana.
Erling Braut Håland  Erling Haaland dan kasar Norway da ke taka leda a kungiyar kwallon kafa ta Borussia Dortmund a kasar Jamus, matashin dan wasa ne da tauraruwarsa ke haskawa sakakamon yadda yake taka leda da kuma zura kwallaye ba kakkautawa.
Kafin zuwan sa kungiyar Dortmund a watan Janairun da ya gabata Erling Haaland ya zuwa kwallaye ashirin da tara ga kungiyar sa ta Red Bull Salzburg da ke kasar Austria.
Tun bayan zuwan sa kungiyar Dortmund tauraruwarsa ke ci gaba da haskawa sakamakon yadda yake ta zura kwallaye a raga.
Wadannan sune kadan daga cikin ‘yan wasa da nake ganin za su iya lashe kyautar gwarzon dan wasa a shekarar dubu biyu da ashirin.
Idan kuna da wasu ‘yan wasan da kuke ganin sun cancanci shiga cikin wadanda na lisaffa za ku iya ba da gudunmawarku, muna maraba da hakan.
Middeslborough ta raba gari da Woodgate.
Kungiyar Kwallon kafa ta Middlesbrough ta sanar da raba gari da mai horar da kungiyar tsohon dan wasan kasar Ingila Jonathan Woodgate, ta re da mai da gurbin sa da Neil Warnock.
Korar tashi ta biyo bayan rashin nasarar da kungiyar tayi har gida a hannun takwarar ta ,ta Swansea da ci 3 da nema wanda hakan ya bar kungiyar a matsayi na 21 a kasan teburin gasar Ingila rukuni na biyu da yiwuwar fadawa rukuni na uku.
Kungiyar ta Boro, ta sanar da sallamar Woodgate a yau Talata tare da mai da gurbin sa da tsohon mai horar da kungiyar Crystal Palace Neil Warnock nan take.
Dele Alli zai fuskanci hukunci kan cutar Corona An dakatar da gasar Firimiyar kasar Ingila sabo da-Corona Kungiyar ta godewa tsohon dan wasan nata da ya karkare Kwallon sa a kungiyar Woodgate tare da yi masa fatan alheri a gaba shekara guda bayan kama aikin sa a kungiyar a watan Yunin bara.
Zuwa yanzu haka Neil Warnock mai shekaru 71, zai gudanar da wasan sa na farko da Stoke City a ranar Asabar, ya dai raba gari da kungiyar Crystal Palace a watan Nuwambar bara bayan da kungiyar ta fada zuwa rukuni na biyu na gasar kasar ta Ingila.
Japan ta fice daga neman karbar bakuncin kofin duniya na mata.
Kasar Japan ta sanar da ficewa daga neman karbar bakuncin wasan kofin duniya na mata a shekarar 2023.
Fitar kasar ta Japan ya sa yanzu kasar Colombia da hadakar Australia /New Zealand suka rage a neman daukar nauyin gasar .
Burinmu mu zama na goma a duniyar kwallon kwando- Akhator An bayyana kasashen da Nijeriya za ta kara da su a gasar matasa ‘yan kasa da shekaru 23.
Al’umma da dama na hasashen cewar kasashen yankin hukumar Kwallon kafa ta Oceania , Australia da New Zealand sune ake sa ran zasu karbi bakuncin gasar .
Za kuma a sanar da kasar da ta samu nasarar karbar bakuncin daga wajen hukumar Kwallon kafa ta duniya FIFA, a ranar Alhamis din makon nan mai zuwa.
Covid -19:Yanzu -Yanzu Djokovic ya kamu da Corona.
Dan wasa na daya a duniya a wasan Tennis Novak Djokovic , ya bayyana sanar da cewar ya kamu da cutar Corona sakamakon gwajin da akayi masa.
Mai shekaru 33, Djokovic ya kasance dan wasa na uku da ya kamu da cutar bayan Grigor Dimitrov da Borna Coric , duk a sakamakon wasan gasar Andria Tour da Djokovic ya shirya don samun Karin kuzari da motsa jikin ‘yan wasa bayan dogon hutu da cutar ta Corona ta haddasa na dakatar da wasanni.
Novak Djokovic , ya bayyana hakan ne a shafin Instagram na gasar Andria tour, inda ya ce shi da matar sa Jelena sun kamu da cutar , amma yaran su basu da cutar.
Covid -19:Borna Coric ya kamu da Corona Za’a dawo gasar wasan Tennis ta US Open a bana ba tare da ƴan kallo ba Djokovic , ya bada hakuri tare da rokar al’umma gafara inda ya kara dacewa sun shirya gasar ne da zuciya daya, tare da neman kudin da zamu bada gudunmowa ga mabukata bisa tsare tsaren lura da lafiya ganin cewar cutar anci karfin ta, sai kuma gashi abinda ya biyo baya.
Shima dan wasa Victor Troiki da ya yi wasa a gasar da matar sa sun kamu da cutar.
A baya bayan nan dai ‘yan wasa irin su Nick Kyrgios da Dan Evans da Andy Murray , sun soki tsarin gudanar da gasar , inda Andy Murray yace yana fata hakan zai zama darasi garemu da kowa da kowa.
Novak Djokovic , ya ce zai killace kansa na makwo biyu , tare da yin gwaji har tsawon kwana biyar don karbar maganin na Annobar da ta mamaye duniya a yanzu haka.
Ballon d’or wa zai zama gwarzon dan wasa a bana ?.
Yayin da harkokin kwallon kafa ke ci gaba da dawowa a nahiyar turai a ‘yan kwanakin nan, wani batu da masu sharhin wasanni suka mai da hankali akai shine zaben gwarzon dan wasa na wannan shekara wanda shine zai fidda gwani na gwanaye a harkar kwallon kafa a shekara ta 2020.
Kusan shekaru da dama da suka wuce ‘yan wasa biyu ne wato Leonel Messi da Cristiano Ronaldo suka mamaye harkar kyautar ta gwarzon dan wasa a duniya.
Leonel Messi wanda dan kasar Argentina ne da ke wasa a kungiyar Barcelona a kasar Spaniya ya lashe kyautar har sau shida a baya kazalika a yanzu haka shike rike da kambun na duniya.
Leonel Messi a bana: Masu sharhin harkokin kwallon kafa suna ci gaba da tantamar anya kuwa Messi zai iya kare kambunsa a bana ganin cewa bai yi wani abin azo a gani ba a bana.
To koma menene lamarin Allah ne kawai masani.
MESSI dai a bana ya zura kwallaye ashirin da daya ne (21), a gasar Laligar Spaniya.
CRISTIANO RONALDO: Cristiano Ronaldo dan kasar Portugal da ke wasa a kungiyar Juventus ya lashe kyautar har sau biyar a baya a kungiyoyin Manchester United da Real Madrid, haka zalika ya zura kwallaye ashirin da biyu (22) a kakar wasa ta shekarar 2019 da 2020.
Kuma ana ganin yana daya daga cikin ‘yan wasa da ke kan gaba da za su iya lashe kyautar a bana matukar kungiyar sa ta Juventus ta lashe gasar Laliga da kuma gasar Zakarun Turai.
ROBERT LEWANDOWSKI: Robert Lewandowsky dan kasar Poland da ke taka leda a kungiyar Bayern Munich shine dan wasa da Ludayinsa ke kan dawo a bana.
Lewandowsky dai shine dan wasa da ke kan gaba a gasar Bundesligar Jamus wajen yawan zura kwallaye.
Lewandowsky dai ya ciwa kungiyar jimillar kwallaye arba’in da hudu (44), guda talatin da uku (33) a gasar Bundesliga yayin da guda goma sha daya kuma (11) a gasar Zakarun turai.
Saboda haka wasu ke ganin Lewandowsky shine dan wasa da yafi cancanta ya lashe kyautar a bana.
DA DUMI-DUMI: Sadio Mane ya lasher kyautar gwarzon dan kwallon kafa na Afrika Wa kuke ganin zai zama zakaran kwallon kafa na nahiyar Afrika a bana? BRUNO FERNANDEZ: Bruno Fernandez dan kasar Portugal da ke taka leda a kungiyar kwallon kafa ta Manchester United dan wasan tsakiya ne da a yanzu tauraronsa ke haskawa sakamakon namijin kokarin da yayi na farfado da kungiyar kwallon kafa ta Manchester united daga suma da ta yi na tsawon lokaci.
Bruno Fernadez dai a kakar wasa ta shekarar da ta wuce lokacin yana bugawa tsohuwar kungiyar sa ta Sporting Lisbon da ke kasar Portugal ya zura kwallaye talatin da biyu (32), wanda wasu ke ganin ba karamin namijin kokari yayi ba musamman ganin cewa shi dan wasa ne na tsakiya.
A bana Bruno Fernandez a kungiyar Manchester United a wasanni biyar ya zuwa kwallaye uku tare da taimakawa a zura guda uku.
SADIO MANE: Sadio Mane dan kasar Senegal da ke taka leda a kungiyar kwallon kafa ta Liverpool da ke Ingila; dan wasa ne da tun sauyin shekarsa daga kungiyar Southampton zuwa Liverpool tauraruwarsa ke ta haskawa sakamakon taimakawa kungiyar wajen lashe kofin Zakarun turai.
A bana Sadio Mane ya zuwa kungiyar Liverpool kwallaye goma sha hudu (14), a gasar Firimiyar Ingila.
CIRO IMMOBILE: Ciro Immobile dan kasar Italiya da ke taka leda a kungiyar kwallon kafa ta Lazio dan wasa ne da shima tauraruwar sa ke taka leda a bana.
Duk da cewa bai shahara sosai a duniya ba, amma namijin kokarin da ya taka wajen zuwa kwallaye ashirin da bakwai a bana ya sanya muka sa shi cikin wadanda za su iya lashe kyautar a bana.
ERLING HAALAND: Erling Haaland dan kasar Norway da ke taka leda a kungiyar kwallon kafa ta Borussia Dortmund a kasar Jamus, matashin dan wasa ne da tauraruwarsa ke haskawa sakakamon yadda yake taka leda da kuma zura kwallaye ba kakkautawa.
Kafin zuwan sa kungiyar Dortmund a watan Janairun da ya gabata Erling Haaland ya zuwa kwallaye ashirin da tara ga kungiyar sa ta Red Bull Salzburg da ke kasar Austria.
Tun bayan zuwan sa kungiyar Dortmund tauraruwarsa ke ci gaba da haskawa sakamakon yadda yake ta zura kwallaye a raga.
Wadannan sune kadan daga cikin ‘yan wasa da nake ganin za su iya lashe kyautar gwarzon dan wasa a shekarar dubu biyu da ashirin.
Idan kuna da wasu ‘yan wasan da kuke ganin sun cancanci shiga cikin wadanda na lisaffa za ku iya ba da gudunmawarku, muna maraba da hakan.
 Rubutawa Abdullahi Isah.
Daga kasuwar musayen ‘yan wasa a nahiyar turai.
Kungiyar Kwallon kafa ta Inter Milan , na son zaman dan wasan gaban ta Lautaro Martinez , wanda Barcelona ke zawarci.
Martinez dan kasar Argentina, Barcelona na neman sa don mai da gurbin Luis Suarez , sai dai Inter Milan taki yarda a dai daita sakamakon son zaman dan wasan a kungiyar, kamar yadda Jaridar Sky Sport Italia ta ruwaito.
Haka zalika jaridar Calciomercato , ta ruwaito cewar Inter Milan, na son daukar dan wasan Real Madrid mai wasa a kungiyar Borussia Dortmund dan kasar Morocco Achraf Hakimi, sai dai zata fuskanci kalubale daga PSG, Bayern Munich da Chelsea.
Jaridar the Times , ta ambato cewar Chelsea na shirin sai da dan wasan tsakiyar ta dan kasar Faransa Ngolo Kante , don samun kudin cefanen ‘yan wasa, inda ake sa ran cewar Real Madrid na kan gaba wajen zawarcin dan wasan.Chelsea dai na son daukar ‘yan wasa Kai Harvetz da Ben Chilwell daga kungiyoyin Leverkusen da Leicester City .
Abinda ya sa Ganduje ya haramta yin goyo a babur Rahoto : Nazari kan wasanni na gida tana ketare Napoli kuma ta cimma matsaya da dan wasan baya dan kasar Brazil Gabriel Magalheas , kamar yadda jaridar Footmercato ta ruwaito ,sai dai dan wasan ana alakanta shi da Everton da Tottenham .
Ya yinda Sky Sport Italiya ta ruwaito ta hannun fitaccen dan jaridar nan Gianluca Di Marzio, kungiyoyin Fiorentina da Everton na gogayya da Ac Milan wajen daukar mai tsaron baya Thiago Silva, da zai bar PSG.
Kungiyar Ac Milan , ta sanar dacewa , mai yiwuwa dan wasa Naby Keita , ya koma kungiyar daga Liverpool.
Jaridar Telegraph, ta ruwaito cewar kungiyar Bayern Munich na shirin sai da dan wasa David Alaba, wanda hakan ya sa kungiyoyin Liverpool , Manchester City da PSG zama cikin shirin ko ta kwana.
Covid -19:Borna Coric ya kamu da Corona.
Dan wasa Borna Coric, ya bayyana kamuwa da cutar Corona , kwana guda bayan da aka soke gasar Andria Tour dalilin kamuwar Grigor Dimitrov , da kamuwa da cutar.
Coric , ya bayyana haka ne a shafin sa na Twitter , inda ya ce ina mai alhinin shaida muku cewar na kamu da cutar Corona.
Ina kuma kira ga duk wanda mukayi mu’amala daya kai kansa a gwada shi don tabbatar da lafiyar sa, da fatan zaku yafe min inji Coric.
Za’a dawo gasar wasan Tennis ta US Open a bana ba tare da ƴan kallo ba An dakatar da wasan Tennis saboda barazanar cutar codiv 19.
Jim kadan bayan, bayyana hakan dan wasa Nick Kirgyios , ya soki gundanar da gasar inda yace hakan ke kasancewa ga duk wanda ya ki bin ka’idoji, ina muku fatan samun lafiya.
Gasar Andria Tour , dan wasa Novak Djokovic ne ya shirya ta , a kasar Serbia da Croatia don habbaka tare da dawo da karsashin ‘yan wasa kafin dawowa sauran manyan gasa ta duniya da ake sa ran gudanar da su daga karshen watan Agustan bana.
Dalilan da suka sanya Real-Madrid ta zama ta daya a gasar Laligar kasar Spaniya.
Yanzu dai Madrid ta yi kankankan da Barcelona wajen maki a gasar ta Laliga, inda ko wacce kungiya ke da maki 65.
A ranar juma’ar data gabata ne dai kungiyar kwallon kafa ta Barcelona tai canjaras da Sevilla ko wacce na nema 0-0, wanda hakan ne ya baiwa Madrid damar zama ta daya a gasar, bayan nasarar data samu a jiya Lahadi kan Real Sociedad.
 Dalilan da suka sanya Real-Madrid ta zama ta daya a gasar ta Laliga duk da kungiyar kwallon kafa ta Barcelona ta fita yawan zura kwallaye a raga.
Yanzu dai Barcelona nada kwallaye 38, inda Real Madrid ke da kwallaye 36.
Kamar yadda yake a tsarin gasar ta Laliga idan kungiyoyi suka yi canjaras ana fara duba kungiyar dataci wata a gasar sai ta zama ta daya.
A bana wasan farko tsakanin Real-Madrid da Barcelona daya gudana a ranar Lahadi 27 ga watan Octoban wasan daya gudana a filin wasa na Santiago Bernebau   inda aka tashi kowacce kungiya na nema.
Sai kuma wasa na biyu daya gudana a ranar 1 ga watan Maris din daya gabata a filin wasa na Comp Nou, wanda Real Madrid ta samu nasara kan Bacerlona da ci 2-0 Nasarar da Madrid ta samu kan Barcelonan a ranar ta 1 ga watan na Maris shine ya bata damar zama ta daya a gasar ta Laliga.
Zuwa yanzu dai an buga wasanni 30 a gasar ta Laliga, inda ya rage wasanni 8 a karkare gasar ta bana.
Covid -19:Masari ya Dakatar da wasanni da gidajen kallo a Katsina.
Gwamnan jihar Katsina Aminu Bello Masari, ya bayyana tare da jaddada hana harkokin wasanni a jihar tare da gidajen kallon su sakamakon cutar Corona.
Sanarwar ta fito ne wacce aka rabawa manema labarai daga ,ma’aikatar wasanni ta jihar mai dauke da sa hannun Nalado Iro.
COVID-19: Ma’aikata za su koma aiki a Katsina Katsina United ta musanta rashin biyan ‘yan wasa albashi Sanarwar ta kara dacewa , ma’aikatar ta lura da karya dokar da wasu suke ta hanyar dawowa gudanar da harkokin wasanni da gidajen kallon , wanda hakan ya saba karara da dokar gwamnatin tarayya na takaita zirga zirga da mu’amala dangane da cutar Corona.
Don haka sanarwar , take gargadin masu yi fa cewar zasu fuskanci doka , kuma al’umma su sani har yanzu Kwallon kafa , wasannin motsa jiki da gidajen kallo duk an haramta su da gudanar da su a jihar har zuwa wani lokaci.
Corona ta sa an rage kasafin kudin Cricket a Australia.
Hukumar tace, ta rage Dalar kasar ta Australia har miliyan 40, tare da dakatar da wasu ma’aikata da kuma dage gasar Australian tour, don rage kashe wasu kudaden sakamakon tsaiko da Annobar ta kawo a harkoki da dama na wasanni a Australia.
Shugaban hukumar (CA) Earl Eddings, ya ce mawuyacin halin da aka shiga ne ya haddasa hakan.
Eddings, ya sanar da cewar ba shi da tabbas kuma abu ne mawuyaci a gudanar da gasar cin kofin duniya mai taken T20, da aka shirya zai gudana a kasar ta Australia a bana , sakamakon cutar ta Corona mai lakabin Covid-19.
Katsina United ta musanta rashin biyan ‘yan wasa albashi.
Sakataren kungiyar Alhaji Sani Tinau, ne ya bayyana haka a hirar da yayi da sashen yada labarai na kungiyar.
Alhaji Sani Tinau, ya ce tabbas ‘yan wasan na bin kungiyar bashin albashi na wata hudu, ba wai na wata bakwai ba kamar yadda ake rade-radi.
Ya ce a yanzu haka shirye -shirye sunyi nisa na biyan ‘yan wasan hakkin su na baya, wanda halin da aka shiga a kasa na Annobar Corona ne ya janyo hakan.
Sakataren ya kuma bukaci ‘yan wasan, da su kara hakuri kasancewar ana shirin biyan su hakkokin nasu, tare da basu shawarar janye niyyar su ta yin Zanga -zanga a fadar gwamnatin jihar, don ganin bukatar su ta biya.
Chelsea ta dauki dan wasa Werner.
Daraktan Kungiyar Marina Garanovskaia, ta tabbatar da hakan inda ta ce, munyi murna kwarai da Werner ya zabi kungiyar Chelsea, kasancewar matashin dan wasa ne haziki da kungiyoyi da dama ke farautar sa , wannan abin alfahari ne , muna masa fatan alheri kafin ya zo nan da watan Yuli.
Shima dan wasan Werner , ya bayyana cewa” yana jiran lokacin da zai fara wasa da abokanan Kwallon sa , da ‘yan kallo da sabon mai horar wa ,ina fatan tare zamu kafa sabbin tarihi a kungiyar nan gaba “.
Mun daina kai kayan gwari kudancin kasar nan-‘yan kasuwa.
Masu sana’ar kayan gwari a jihar Kano sunce sun daina kai kayansu zuwa kudancin kasar nan biyo bayan lalata musu kaya da aka yi a baya bayan nan.
Kano Focus ta ruwaito shugaban kugiyar kasuwar gwari ta ‘Yankaba Alhaji Umar Ibrahim ya ce sun dauki matakin dakatarwar ne domin  jan kunne.
Ya ce wasu batagari dake kudancin kasar nan ne suka tare musu kayayyaki suka kona na Konawa suka lalata wasu ya yin zanga-zangar #EndSARS.
“Daga yanzu za mu dakatar da kai kayayykinmu zuwa kudancin kasar nan saboda barnan da aka yi mana.
Ya kuma ce a yanzu haka a muna dari-darin zuwa kudun saboda tsoron kada a afka mana a hanya.
“A farkon satin da aka fara yin zanga-zangar #EndSARS masu zanga-zangar suka kone motarmu cike da albasa a garin Fatakwal.
“Haka zalika bayan na Fatakwaldin,  haka abin yaci gaba da mai-maituwa a garuruwan kudancin kasar nan.
“Adon haka ba zamu ci gaba da jefa kanmu cikin tashin hankali ba da sunan neman kudi” a cewar sa .
A dawo da mu bakin aiki-Dakatattun ma’ikatan hukumar tara kudaden haraji.
Aminu Abdullahi Ma’aikatan wucin gadi na hukumar tattara haraji ta jihar Kano da aka dakatar watanni bakwai da suka gabata sun roki gwamnati  ta mayar da su bakin aiki.
A wata hira da jaridar Kano Focus a ranar Juma’a ma’aikatan sunce sun shafe a kalla watanni bakwai ba tare da an biyasu albashi ba.
Idan za a iya tunawa dai tun a watan Maris din da ya gabata hukumar tara kudaden haraji ta jihar Kano ta dakatar da ma’aikatan ta na wucin gadi sakamakon bullar cutar KORONA.
Hukumar ta ce ta dakatar da ma’aikatan saboda matsalar tattalin arziki da ta shiga sakamakon bullar cutar.
Haka kuma ta yi alkawarin mayar da su dazarar al’amura sun dai-daita.
Sai dai a cewar dakatattun ma’akatan sun shiga wani hali na damuwa sakamakon dakatar da su din, a cewar su da  aikin suka dogara.
Kabiru Muhammad ya ce wadanda aka dakatar din za su kai dari uku.
Ya ce rayuwa ta yi musu tsanani, bayan da aka dakatar da su kan ayyukan nasu da zumammar nan gaba za a dawo da su.
Ya ce sun aika takarda dmin yin tuni ga shugaban hukumar sai dai har yanzu ba a ce musu komai ba.
Mukhtar Umar cewa ya yi a takardar da aka basu an rubuta musu dakatarwa ne na wani lokaci ba sallama ba.
Ya ce jawabin da akayi musu shi ne za su zauna a gida na dan wani lokaci har al’amuran Korona su lafa.
To ko me gwamnati ke yi kan koken ma’akatan.
shugaban sashen kudi da mulki na hukumar tara haraji ta jihar Kano Nasiru Abba Aliyu, ya ce babu tabbas ko za su iya komawa bakin aiki.
Ya ce tuni aka kafa kwamitin dake duba yadda ma’aikatan za su dawo bakin aiki.
Ya kara da cewa matsalar tattalin arziki da aka shiga a duniya sakamakon cutar korona ta sanya aka dakatar da ma’aikatan.
Ya kuma yi kira gare su da su kara hakuri tare da ‘yin addu’a don ganin komai ya daidai ta.
‘Yan wasan Hausa a Kano sun yi tofin alatsine ga shugaban Faransa.
Wasu daga cikin jaruman Kannywood a nan Kano sun  yi tofin alatsine ga shugaban kasar Faransa Emanuel Macron bisa nuna goyan bayansa kan batanci ga fiyayyen halitta Annabi Muhammadu Manzon Allah (S.A.W.) Kano Focus ta ruwaito jaruman na ci gaba da yin tofin alatsine ne a shafukansu na Instagram, Twitter da kuma Facebok.
Emanuel Macron dai ya fito fili ya nuna goyon bayansa kan zanen barkwanci da wani kamfanin kasar Faransa ya wallafa  kuma siffantashi da Annabi (S.A.W), da wani malami a kasar ya yada shi ga dalibai.
Wannan dalili ne ya sanya musulmi a fadin duniya ke caccakar shugaban kasar ta Faransa bisa goyon bayan da ya bayar na cin zarafin annabin rahama.
Cikin dubban masu yin tofin alatsinen har da juramai da masu shirya fina-finan Hausa da suka dinga yin rubutun tsinuwa, wasu kuma suna wallafa hoton bidiyo da tsinuwa ga Emanuel Macron.
Falalu A Dorayi Falalu Dorayi mai bada umarni ne kuma mashiryin fina-finai, cikin wani faifan bidiyo da ya wallafa a shafinsa na Facebook ya bukaci jama’ar muslmi da su tsinewa shugaban kasar ta Faransa da ‘yan koransa.
Ya kuma ce jihadi ne jama’a su yi iya kokarinsu na la’antar sa, musamman ma a shafukansu na sada zumunta.
A cewarsa abin kunyane a ce matasa sun kasa yin yin wani rubutu a shafukan su na sada zumunta da zai kare martabar shugban hallitta.
“Idan har zaka iya yin rubutu ko saka bidiyo don taya kanwar ka ta Likoro ko Fandogari murnar zagayowar ranar haihuwar ta, ko taya abokin ka murna idan wani abu ya same shi, amma ‘dan karamin rubutu da za kayi kace kana nuna bakin ciki kan masu cin zarafin manzon Allah S.W.A  sai ya gagara, wannan abin takaici ne” inji Falalu.
Ali Nuhu Shi ma guda cikin jaruman fina-finan Hausa Ali Nuhu ya wallafa wani rubutu a shafin sa na Facebook da ya yi yabo ga fiyayyen halitta tare da yin tsinuwa ga masuyin batanci ga shugaban halitta Manzon Allah S.W.A.
Kai Rahmane garemu a duniya kai Rahma ne gare mu a Lahira.
“Muna sonka fiye da kanmu, da Iyayenmu, da ‘Ya’yanmu, muna sonka fiye da duk abinda muka mallaka.
“A shirye muke mu bayar da jininmu akan ka ya Rasulallah.
“Allah kai tsinuwa ga duk wanda sukai batanci ga Annabin mu Muhammad S.A.W Allah ka wulakantar da su tun anan duniya  #WeLoveMuhammad,” inji Ali Nuhu.
Haruna Salisu (Cizo) Shima daya daga cikin mawaka a masana’antar mai suna Haruna Salisu da ake kira ‘Cizo One Germany’ ya yi kira ga al’ummar musulmi da su kauracewa siyan duk wani abu wanda ya kasance mallakin kasar Faransa ne.
Ya ce matukar al’ummar musulmi suka kauracewa siyan kayayyakin da ake sarrafawa daga kasar tabbas hakan zai sa kasar ta shiga taitayin ta.
Ya kara da cewa addinin musulunci addinine dake  son zaman lafiya hakan ta sanya mulunci ke mutunta kowane addini a duniya.
Umar Nagudu Mawaki Umar Adam Gambo Nagudu ya wallafa bidiyo a shafin sa na Instagram inda ya yi kira ga sauran mawakan Hausa da al’umma da su sani cewa kare mutunci da martaba ta manzon Allah shi ne gaba da komai.
Nagudu ya ce da yawan mawaka sunki cewa komai kan batancin da akayiwa ma’aiki duk kuwa da irin lokutan da suke shafewa a kafafen sada zumunta.
Ya kara da cewa babu amfanin cigaba da kasancewa a kafar sada zumunta da wasu jarumai da mawaka keyi matukar ba za su fito su nuna fushinsu ga irin cinkashin da akeyiwa al’ummar musulmi ba.
“Wani zaka samu yana da mabiya a kafa guda daya da suka haura miliyan biyu.
Kullum yana kasancewa tare dasu, amma ba zai iya yin rubutu na minti biyu ba don yin Allah wadai da abubuwan dake faruwa.
“Wannan abin kunya ne kuma kalubalene a garemu.” a cewar sa.
Ya kuma yi kira ga al’ummar musulmi da su hade kansu, a cewarsa ta hakane kawai za su iya kawo karshen cin kashin da kafirai kewa musulmi.
Rashin filayen wasanni na kara sanya yara da matasa zama dakikai a Kano.
Wani masanin halayyar dan adam dake jami’ar Bayero a nan Kano  Aminu  Sabo Dambazau ya ce rashin filayen wasanni ga matasa na kara musu kuncin rayuwa da hakan ke haddasa musu  rauni fahinta a karatunsu.
Malam Dambaza ya bayyana hakan ne yayin zantawarsa da jiaridar Kano Focus a ranar Larabar da ta gabata.
Danbzau ya ce wata illar ta rashin samun damar yin wasanni na sanya matasa aikata mugayen dabi’u a cikin al’umma.
Ya kara da cewa wasanni na karawa dan adam karsashi da walwala da hakan ke dabe musa damuwa.
Dambazau ya yi kira ga gwamnati da ta daina gine filayen wasanni da ake dasu a cikin unguwanni duba da irin muhimmancin da suke dashi.
A nasa bangaren wani malami a sashen motsa jiki na kwalejin ilimi ta tarayya dake Kano F.C.E dakta Isyaku Labaran Fagge yace motsa jiki kantemaka wajen bungakasa lafiyar kwakwal.
Yace abin takaici ne yadda gwamnatoci ke gine filayen wasanni dake cikin unguwanni wanda kuma hakan ke baraza ga cigaban bangaren.
Ya ce yawan aikata laifuka da karuwar matsalar shaye shaye da ake samu a jihar Kano nada alaka da matsalar karancin filayen wasanni a unguwanni.
Fagge ya kuma shawarci gwamnati data bunkasa ragowar filayen da ake dasu ta hanyar gyarawa tare da samar da yanayin da ya dace don ciyar da harkokin kwallon kafa gaba a fadin jihar Kano.
Saidai kuma a wani bincike da jaridar Kano Focus ta gudanar ta gano yadda matasa a wasu unguwannin kan maida gefen titinan unguwannin su guraren buga kwallon kafa .
Yayin da wasu kuma kan zabi yin wasan kwallon kafar a tsakiyar layunka unguwannin su.
Wasu kuma matasan kan bar ma unguwannin nasu zuwa wasu unguwannin don samun gurin da za su yi wasanni musamman ma na kwallon kafa.
 Najibu Ibrahim mai shekaru ashirin da biyu mazaunin unguwar Tukuntawa yace a shekarun baya basa shan wahala duk lokacin da zasu buga kwallon kafa.
Saidai yace sakamakon gine filayen wasannin unguwar da akayi hakan ta sa dole sai sunyi tafiya mai nisa kafin su samu filin da za su yi wasan kwallon kafa.
Shima wani matashi mai suna Tukur Muhammad yace sakamakon rashin filin wasa a unguwar su hakan tasa yasakale takalman sa.
Yace dole ce tashi ya dena buga kwallo saboda sai ya yi tafiya mai nisa kafin samun filin da zai buga kwallon kafa.
“Daga Gauron Dutse zuwa Kofar Na’isa sai na kashe kudi sosai sabo da nisa hakan tasa gaskiya bazan iya zuwa ba.
“Yakamata gwamnati ta rinka samar da filayen wasanni a unguwanni ta kuma daina gine wadanda ake dasu gaba daya,” inji shi.
Mubarak Muhammad wanda akafi sani  da Messi mai shekaru 26 yace kafin gine filin wasan unguwar su dake Sheka yana samu ya motsa jikin sa a kowace rana.
Ya kara da cewa ada koda ba zai buga kwallo ba to yakanje filin kwallo dake kusa dasu don samun nishadi.
Makafi da guragu za su tsaya takarar chairman da kansila a Kano.
Masu bukata ta musamman da suka hadar da guragu da makafi  ne suka bayyana aniyarsu ta tsayawa takarar chairman da kansila a zaben kananan hukumomi da ke tafe.
Kano Focus ta ruwaito cewa duk da irin kalubalen da suke fuskanta na rayuwa amma sunce bana suma sai an dama da su.
A tattaunawar jaridar Kano Focus da shugaban kungiyar masu bukata ta musamman a nan Kano malam Musa Muhammad Shaga, ya ce akwai nau’ikan masu bukata ta musaman da za su shiga zabe a fafata da su.
Malam Shaga ya ce Jamilu Ali Haruna da ke takarar shugabancin karamar hukumar Bunkure makahone da kuma tuni ya siyi takardar tsayawa takara.
Haka kuma akwai Adamu Ibrahim Maikoriya da yake ta karar Kansila a unguwar Sani Mainagge dake karamar hukumar Gwale da shima makaho ne.
Yace dukkan ‘yan takarar sun riga sun sayi takardar tsayawa takara kamar yadda doka ta tanada, kawai suna jiran a shiga zabe ne.
A cewar sa rabon da a samu wani mai bukata ta musamman ya shiga zaben tun lokaci da wani gurgu Malam Kabiru Ado Yakasai ya tsaya takarar shugabancin karamar hukuma Nasarawa kuma bai Nasara ba.
Ya ce al’umma sun yadda dashi amma sakamakon rashin iyayen gida haka aka kwace takarar daga hannun sa tare da yi masa alkawarin mukami mai tsoka.
Sai dai bayan da aka ci zabe ko mukamin masinja bai samu ba.
Rashin goyon baya Malam Shaga yace duk da irin kokarin da masu bukata ta musamman ke yi wajen nuna kansu amma basa samun goyon bayan al’umma.
Ya ce sukan zama abin kallo ko ayi musu dariya ko kyara duk lokacin da suka nuna sha’awar su ta shiga al’amuran siyasa a dama dasu.
“Rashin gwadamu shi yasa mutane suke ganin kamar ba za mu iya ba amma matukar aka bamu dama zamu bada mamaki.
“Tsohon gwamnan jihar Nasarawa Tanko Almakura naga shima wakili ne a cikin kungiyar masu bukata ta musamman ta kasa domin yana fama da lalurar ji.
“Kuma kowa yaga irin kokarin da yayi wajen samun ‘yancin masu bukata ta musamman,” a cewar sa.
 A don hakan ne ya bukaci al’umma da su dinga zabar masu bukata ta musamman domin suma su nuna tasu kwarewar Za a basu Fom din takara kyauta A nasa bangaren shugaban hukumar zabe ta jihar Kano farfesa Garba Ibrahim Sheka ya ce fom din takara kyautane ga duk mai bukata ta musamman.
Sheka ya ce matukar jami’iyyu suka kawo su a matsayin wanda suka ci zaben cikin gida to hukumar za ta basu takarda tsayawa takara kyauta.
Ya ce hukumar tana siyar da takardar tsayawa takarar shugaban karamar hukuma akan N250,000  yayin da kuma takardar tsayawa takarar kasila take siyarwa akan N150,000.
Sai dai ta ce matukar aka kawo su a mtsayin wadanda aka tantance to za ta basu kyauta.
A cewarsa hukumar ta yi hakanne domin ta karfafawa masu bukata ta musamman gwiwa don ganin ana damawa dasu a cikin harkokin siyasa.
Kungiyar ‘yan sintiri ta kama wani kwararre kan kwacen waya a Kano.
Aminu Abdullahi Kungiyar ‘yan sintiri ‘Vigilante’ da ke unguwar Ja’oji a karamar hukumar Kumbotso a nan Kano ta kama wani matashi Muhammd Nasir da ya kware wajen yiwa al’umma kwace da raunata su.
Kano Focus ta ruwaito ‘yan sintirin sun samu nasarar kama matashinne da yammacin ranar Laraba  a nan Kano.
A cewar shugaban kungiyar sintiri ta ja’oji Malam Musa Isah Muratala ya ce jama’ar unguwar ne suka sanar da su wasu matasa na yawo a unguwar suna yiwa jama’a kwace.
Ya ce bayan samun rahoton ne suka mai da hankali wajen fakon matasan, kuma suka samu nasarar kama guda daga cikin su.
Malam Musa ya ce  matasan sun addabi jama’ar unguwar ainun da sace-sace da kuma illata jama’a kafin yin kwacen.
Ya kuma ce tuni suka mika matashin ga ofishin ‘yan sanda da ke unguwar sheka.
Wani  daga cikin wadanda aka yiwa kwacen waya a unguwar mai suna Nura Auwalu ya ce suna cikin baburin adai-dai ta sahu kwatsam sai barayin suka sha kansu tare da zare musu wukake.
“Barayin a cikin baburin adaidaita sahu suke sun kwace waya ta tare da ta abokin tafiyata da ke cikin baburin da nake.
“Ihun da mukayi ne ya sa mutane suka fito sai dai ragowar sun gudu amma an kama daya daga cikin barayin”, inji Nura Auwalu.
Ya kara da cewa ana tsaka da lamarinne ya rike daya daga cikin barayin inda kuma al’umma suka yi tara tara aka kamashi.
Itama wata mai suna Rukayya Muhammad ta bayyanawa jaridar Kanofocus cewa gungun barayin sun zone dauke da makamai inda kuma suka kwace musu wayoyi.
A nasa bangaren direban adaidaita sahun mai suna Abba Yusuf mazaunin unguwar Rijiyar Lemo yace bai taba ganin tashin hankali irin haka ba.
“Na dauko fasinjoji a bayan mashin dina kawai sai ga wasu mutane a  adaidaita sahu suna cewa sune wadancan.
“kafin na tsaya sai suka kangene suna cewa a cire musu ni bansan mai suke nufi ba kawai sai gani nayi sun kai mana wafta.
Sai dai kuma daya daga cikin wadanda aka kama da zargin kwacen cewa ya yi tunda fari abokan nasa ne sukace ya rakasu siyan sticker da za su manna a baburin adaidaita sahun su, amma su ba barayi bane.
‘Yan sanda sun kama wanda ya sato tallafin korona na jihar Benue ya sayar a Kano.
Rundunar ‘yan sandan jihar Benue ta cafke wani mutum mai suna  Abdullahi Yusuf  haifaffen jihar Kano da ake zargi da sayar da kayan tallafin Korona mallakin jihar Benue a kasuwar Singa da ke nan Kano.
Kano Focus ta ruwaito Malam Yusuf shi ne shugaban kasuwar Wurukum da ke jihar Benue kuma ake zargi da yin sumoga na kayan tallafin har katan 1,958 na taliyar yan yara.
(Indomie) kwamishinar yada labarai ta jihar Benue Ngunan Adinji ce ta sanar da hakan a taron manema labarai jiya Laraba a birnin Makurdi.
Idan za a iya tunawa cikin watan Yulin da ya gabata ne ‘yan sanda a Kano suka  kama katan 1,958 cikin 3,850 na taliyar ‘yan yaran da aka aike zuwa Benue domin rabawa mabukata a matsayin tallafin Korona.
Kwamishinan ‘yan sandan jihar Kano Habu Sani yayin taron manema labarai ya ce taliyar da aka kama ta kai kimani ta miliyan hudu.
Sai dai a cewar kwamishinar an baiwa malam Abdullahi taliyar ne ya rabawa ‘yan kasuwar da ya ke shugabanta amma ya karkatar da su zuwa Kano.
“Kwamitin da ke aikin rabon tallafin ne ya amince a raba tallafin ga ‘yan kasuwar, aka kuma baiwa shugban kasuwar ta Wurukum, amma ya karkatar da su.
“Binciken da muka gudanar bayan samun kayan a Kano ne muka fahinci cewar Malam Yusuf ne ya yi awon gaba da shi.” A cewarta.
Zamu soke zango na uku ko kuma makarantu masu zaman kansu su rage kudin makaranta- Gwamnatin Kano.
Kwamishinan Ilimi na jihar Kano Malam Muhammadu Sunusi Kiru ya shawarci makarantu masu zaman kansu a fadin jihar nan da su rage kudin zango na uku ko kuma a soke zangon baki daya.
Kano Focus ta ruwaito kwamishinan na bada gargadin ne cikin wata sanarwa da jami’in hulda da jama’a na ma’ikatar Ilimi ta jiha Aliyu Yusuf ya fitar a ranar Alhamis.
Kwamishinan ya ce dole ne makarantu masu zaman kansu su rage kashi 25 na abin da suke karba duba da halin da ake ciki na matsin tattalin arziki da korona ta haifar.
Ya ce an kafa kwarya-kwaryan kwamitoci guda biyu da za su tattauna da masu makarantun kan adadin da ya kamata su rage na kudaden kamar yadda wasu jihohin suka yi.
Ya ce matukar suka ki amincewa to za a soke zango karatu na uku baki dayansa yadda za a fara zango farko a watan Janairu.
Kwamshinan ya ce ya kamata masu makarantu a Kano su godewa gwamnati kan irin tallafi da taimakon da suka dinga samu.
Ya ce matukar aka shiga watan Nuwamba basu karbi tayin ba to ba shakka za a kansile zango na ukun.
Rundunar ‘yan sandan Kano ta kama barayin zanga-zanga 59.
Rundunar ‘yan sandan jihar Kano ta kama mutane 59 da ake zargin suna da hannun kan tashin hankalin da ya faru a Kano yayin zanga-zangar #EndSARS.
Kano Focus ta ruwaito kakakin rundunar Abdullahi Haruna Kiyawa ne ya sanar da hakan ya yin taron manema labarai da ya gudanar  ranar Laraba a shelkwatar rundunar da ke nan Kano.
Abdullahi Kiyawa mai mukamin mataimakin sufurtandan ‘yan sanda ya ce cikin mutane 59 da aka kama 31 ankamasu dumu-dumu da kayan jama’a da suka wawushe.
ya ce ko da ya ke an samu nasarar kwantar da tarzomar amma dai ‘yan tada kayar bayan sun kone babura 7, adai-daita sahu daya sai kuma motoci  biyu.
Haka kuma sun sace babura  8 suka kuma fasa shaguna 38 ciki har da babban shagon sayar da kayayyaki na Galaxy ta ke kan titin zuwa fili jirgin sama.
  Wadanda ake zargin har ila yau sun sace kayayyaki a shagon sayar da abinci na Chicken Republic.
Haka kuma ya ce ragowar 28 din da aka kama dukkaninsu na da hannu kan tashin hankula da suka faru yayin zanga-zangar ta #EndSARS.
Ganima muka samu Sai dai wasu daga cikin wadansa aka kama sunce su fa ba sata suka je yi ba gani ma ce suka dauka.
Yakubu Muhamamd Tudun Wada ya ce shi ko kadan bai  saci kayan kowa ba illa iya ka ganimar yaki ce ya gani ya kuma kwasa.
 “Na dawo daga wurin aiki ne sai na tarar ana yaki tsakanin musulmi da   arna kuma naga ganima sai na kwasa.
“Donhaka ni ba barawo ba ne ban kuma saci kayan kowaba kuma ai ganima halak ce”.
Shima Auwalu Musa da ke unguwar kwana hudu ya ce ko da ya ke an kamasu amma ba a kyauta ma sa ba domin shi kayan da ya dauka nag anima ne.
Yanzu-yanzu: Ganduje ya umarci Salihu Tanko Yakasai ya dawo bakin aiki.
Gwamnan Jihar Kano Abdullahi Umar Ganduje ya umarci mai bashi shawara kan Kafafan yada labarai na internet Salihu Tanko Yakasai ya dawo bakin aiki.
Kano Focus ta ruwaito gwamnan ya bada umarninne a ranar Laraba bayan ya kwashe makwanni biyu a dakace.
Idan ba a manta ba dai gwamna Ganduje ya dakatar da shi ne makwanni biyu da suka gabatar bayan da yayi wani rubutu akan shugaban kasa Muhmmadu Buhari da bai yiwa gwamnan dadi ba.
Ya kasai a rubutun da yayi a shafinsa na twitter ya nuna shugaba Buhari a matsayin mara tausayin talaka.
Hakan ce ta sanya gwamnan ya fusata ya Kuma dakatar da shi daga bakin aiki.
Sai dai a yau Laraba gwamnan ya bada umarnin ya dawo bakin aiki.
Dakunan kwanan dalibai 16 sun kone kurmus a kwalejin koyon aikin jinya da unguwar zoma ta Kano.
Mukhtar Yahya Usman Kimanin dakunan kwanan dalibai 16 ne suka kone kurmus bayan da gobara ta tashi a kwalejin koyar aikin jinya da unguwar zoma da ke nan Kano (Kano State Collage of Nursing and Midwifery) Kano Focus ta ruwaito gobarar ta tashi ne jim kadan bayan idar da sallar magriba a ranar Laraba inda kuma ta kwashe kimanin awa biyu tana ci kafin a shawo kanta.
Khadija Muhammad daliba da ta kubuta daga hadarin gobarar ta ce wutar ta cinye dakuna 16 a hawa na uku da ke rukunin dakunan kwanan dalibai na Sa’idu Fagge da ke kwalejin.
A cewar ta gobarar ta faro ne daga bandaki da ke rukunin dakunan kwana daliban, daga bisani kuma ta dinga bin dakunan tana yi musu dauki dai-dai.
Malama Khadija ta kara da cewa sai da aka yi awa guda kafin yan kwana-kwana suka kai dauki da hakan ya baiwa wutar damar cin dakunan da dama.
“Dakuna goma sha shida ne suka kone, sabo da Gas ma haka ya dinga fashewa.
“Ko tsinke ba mu dauka ba duka kayayyakin mu sun kone kurmus.
“Yan kwana-kwana basu zo da wuri ba sai da gobarar ta ci iya cinta kafin suka zo.
“yanzu daliban da ba ‘yan Kano ba sunanan cikin tashin hankali ba su ma san ina za su sa kansu ba.
MAULUDI: Ganduje ya rabawa malaman darikun sufaye 110 Shanu da Shinkafa.
Gwamnatin Jihar Kano ta rabawa Zawiyoyin Darikun Sufaye 110 shanu da buhunhunan Shinkafa da kuma kudin cefane don yin shagalin Maulidi.
Kano Focus ta ruwaito cewa Gwamna Abdullahi Ganduje ya ce gwamnati ta yanke shawarar ba da tallafin kayan abincin ne domin ba wa jama’ar Kano damar yin bikin Maulidi cikin walwala.
Wata sanarwa da Mai bai wa Gwamna shawara kan hulda da Jama’a Fa’izu Alfindiki ya wallafa a shafinsa na Fesbuk ta ce Shugaban Karamar Hukumar Nassarawa Lamin Sani ne ya wakilci Gwamna Ganduje wurin raba kayan abincin.
Lamin Sani ya ce gwamnatin jihar Kano na raba kayan abincin a kowacce shekara don taimakawa jama’ar Kano su yi shagalin Maulidin Annabi Muhammad (SAW) cikin walwala.
Gwamna Ganduje ya umarci malaman da su yi amfani da kayan abincin don yin hidimar Maulidi cikin nishadi.
A jawabin da ya gabatar a madadin sauran malaman da suka sami tallafin kayan abincin, Dr Kamaluddini Adamu Na Ma’aji ya ba wa Gwamna Ganduje tabbacin amfani da kayan abincin ta hanyar da ya dace.
Sauran kayan da aka rabawa zawiyoyin sun hada da ruwan sha da robobin zuba abinci da kuma littattafan Tarihin Annabi Muhammad (SAW).
Asibitin Aminu Kano zai dawo da yin rigakafin cutar hanta (Hepatitis B).
Kano Focus ta ruwaito shugaban asibitin Farfesa Abdurrahman Abba Sheshe ne ya sanar da hakan yayin taron karawa juna sani da ya gudana a asibitin ranar Talata.
Idan za a iya tunawa dai asibitin na Aminu Kano na yiwa masu hadarin kamuwa da curse marasha  rigakafi  sai dai ya dakatar saboda wasu dalilai.
Ya ce asibitin zai hada hannu da wani kamfanin hada magunguna da zai samar da rigakafin cikin sauki, ya yin da zai biya shi a hankali Farfesa Sheshe ya kara da cewa a shekarun baya asibitin ya lura da yadda cutar hanta ta yi Kamari a cikin al’umma.
Ya ce hakan ta sanya asibitin yaso ya yiwa ma’aikatansa da sauran al’umma rigakafin cutar sai dai rashin kudi ya hana.
“Samar da rigakafin zai taimaka wajen rage yaduwar ciwon hanta da ka iya jawo sankarar hanta.
“Muna fata nan da shekara mai zuwa mu hada hannu da kamfanin da zai samar da maganin kuma ya bamu cikin sauki domin taimakawa al’umma” .
Rashin baiwa kananan hukumomi kudadensu ne ke kawo talauci a kasar nan-Bappa Yola.
Mai taimakawa shugaban kasa na musamman kan harkokin siyasa Malam Abdurrahman Bappa Yola ya ce rikewa Kananan hukumomi kason da gwamnatin tarayya ke ba su ne ke ruruta wutar talauci a Najeriya.
Kano Focus ta ruwaito Abdurrahman Bappa Yola ya bayyana hakan ne lokacin taron kaddamar da gamayyar wasu kungiyoyi biyar da suka hadu karkashin sabuwar laima da suka kira ‘CoDEN’.
Malam Yola ya ce baya ga talauci, rashin ba wa ‘Kananan Hukumomi’ kudadensu ya haifar da matsalolin tsaro dake samun kasar nan.
“Rashin samun kudin Kananan Hukumomi shi ne ya kai mu yau, wato talauci da yai yawa a Kananan Hukumomi wanda ya haifar da matsaloli da dama musamman harka ta tsaro.
“Wannan rashin ba wa Kananan Hukumomi kudadensu ya jawo matsala ta talauci wadda ta haifar mana da rashin tsaro.
“Wannan yana da muhimmamnci kwarai da gaske, ya zama cewa Kananan Hukumomi suna cin gashin kan su.
“Manufa gwamnoni su dai na tare kudadensu a Jiha, su ba su kudinsu ya tafi kasa ai musu aiki da shi,” a cewar Malam AbdurRahman Yola.
Ya cigaba da cewa kamata ya yi idan gwamnatin tarayya ta turowa Kananan Hukumomi kasonsu na wata-wata, to lallai ne ya je musu.
Mai taimakawa shugaban Kasar ya ce hakan shi ne zai magance zargin da ake yi wa gwamnatocin jihohi da na tarayya na gazawarsu kan yadda abubuwa ba sa tafiya dai-dai.
Malam Abdurrahman Bappa Yola ya bugi kirjin cewa, tun da gwamnatin shugaba Muhammad Buhari ta hau mulki ba wata Jiha da aka rike mata kasonta daga gwamnatin tarayya, don haka bai ga dalilin da jihohi za su cigaba da rikewa kananan Hukumomi kasonsu ba.
Ya ce irin wannan gwamnatin tarayya take so Jihohi su yi wa Kananan Hukumomi don arziki ya yalwata.
Game da me gwamnatin tarayya ke yi na tabbatar da gwamnoni sun bi umarnin da ta bayar na bai wa Kananan Hukumomi kudadensu, Bappa Yola ya ce “Gwamnatin Tarayya ta yi na ta, a tsari, duk inda Dimokuradiyya take, Kungiyoyi irin CoDEN ne yakamata su dau gabarar tabbatar da gwamnatocin jihohi sun tabbatar wannan tsari ya tabbatar.
Shi ya sa ni ma na zo wannan taro.” Ya ce.
A jawabin sa Farfesa Kamilu Fagge na jami’ar Bayero da ke nan Kano  ya ce irin wadannan tarurruka kan taimakawa mulkin Dimokuradiyya.
A cewar sa ta hakan za a san mai yake damun mutane, kuma ya za a yi a warware  matsalar don cigaban al’umma.
Daya daga cikin wadanda suka samar da gamayyar ta ‘CoDEN’ Malam Abdullahi Sule daga Kungiyar YEDA ya ce manufar gamayyar shi ne samar da ingantacciyyar Dimokuradiyya da za ta amfani kowa da kowa.
Ya ce manufar su shi ne, tabbatar da cewar kudaden Kananan Hukumomi da na Majalisar Jihohi suna isa asusunsu kai tsaye kuma suna kashe kudadensu ba tare da katsalandan din gwamnoni ba.
Malam Abdullahi Sule ya ce Kungiyoyin da suka samar da gamayyar ta ‘CoDEN’ su ne YEDA da CAJA da CDE da OCCEN da Kuma Renaissance Coalition.
Mauludi: Gwamnatin tarayya ta ayyana ranar Alhamis amatsayin  ranar hutu.
Mukhtar Yahya Usman Gwamnatin tarayya ta ayyana ranar Alhamis 29 ga Oktobar, 2020 amatsayin ranar hutu domin murnar bikin mauludin Annabi Muhammadu (SAW).
Kano Focus ta ruwaito wannan na kunshe cikin wata sanarwa da jami’in hulda da jama’a na ma’aikatar cikin gida Muhammad Manga ya fitar a ranar Laraba.
Sanarwar ta ruwaito ministan harkokin cikin gida Rauf Aregbesola Na kiran daukacin al’ummar musulmi da su yi amfani da hutun wajen yiwa kasa addu’o’i.
Ministan ya kuma yi kira ga jama’a da su rungumi koyarwar annabin Muhammad SAW na hakuri da juriya.
A cewar sa hakan zai taimaka wajen wanzar da zaman lafiya a kasa da kuma a tsakanin al’umma Aregbesola ya kuma bukaci al’ummar musulin maksar nan da su zama ‘yan kasa na gari su kauracewa dukkanin wasu tashin hankula.
Gwamnatin Kano za ta mayar da ma’aikatan wasu hukumomin ta  zuwa makarantu.
Mukhtar Yahya Usman Gwamnatin Kano ta ce za ta zakulo masu shaidar karatu na koyarwa da ke aiki a ma’aikatu daban-daban a jihar nan domin mayar da su aikin koyarwa.
Kano Focus ta ruwaito sakataren gwamnatin jiha Alhaji Usman Alhaji ne ya sanar da hakan a ranar Talata ya yin da ya ke kaddamar da kwamitin da zai lalalubu matsalolin da ke hana shirin Ilimi kyauta kuma dole na gwamnantin Kano ya ci gaba.
Usman Alhaji ya ce bai dace mutum na da shaidar karatu na koyarwa ba kuma ya tafi yana aiki a wasu bangarorin da basu shafi Ilimi ba.
A cewarsa a don hakan ne ma aka dorawa kwamitin alhakin zakulu irin wadannan mutane a kuma mayar da su makarantu domin su ciyar da harkar Ilimi gaba.
Ya ce wadannan mutane za su koyar ne a dukkanin bangarorin makarantu da ake da su da suka hadar da firamare da sakandire har ma da manyan makarantun gaba da sakandire.
Haka kuma kwamitin zai yi aikin nazartar dukkanin ma’aikatu da hukumomin gwamnati domin gano wadanda ayyukan su suka yi  iri daya domin hadesu wuri guda.
Ya ce bayan hadesun ragowar ma’aikatan za a mayar da su bangaren koyarwa domin su tallafawa jihar su.
Kwamitin mai mambobi 19 na da tsohon babban sakatare a ma’aikatar ilim ta Jiha Alhaji Danlami Garba a matsayin shugaban.
Sai kuma Abdullahi Balarabe daraktan gudanarwa a ofishin sakataren gwamnati, da kuma Abba A Dungurawa da ga ofishin shugaban ma’aikata na jihar Kano a matsayin sakatare na biyu.
Haka zalika Usman Alhaji ya kaddamar da wani kwamitin da zai duba yadda za a farfado da tattalin arzikin Kano bayan wucewar COVID-19 Ya ce gwamnan Kano Abdullahi Umar Ganduje ya yi hangen irin halin da za a shiga  na rayuwa bayan Corona musamman ma matsin tattalin arziki da hakan ya sa ya farga tun da wuri.
Kwamitin da Sakataren gwamnati Usman Alhaji ke shugabanta ya hadar da mambobi da ga dukkanin bagarorin da suka shafi tattalin arziki a jihar nan.
Asibitin Aminu Kano zai fara  dashen hanta.
Zulaiha Danjuma Asibitin koyarwa na Aminu Kano (AKTH) ya ce yana shirye-shiryen fara dashen hanta ga marasa lafiyar da ke da sankarar hanta.
Kano Focus ta ruwaito Dakta Ibrahim Sulaiman na sashin fida da ke asibitin na AKTH ne ya sanar da hakan ya yin taron lalubo mafita ga masu cutar hanta ranar Talata a nan Kano.
Dakta Sulaiman wanda shi ne shugaban taron ya ce manufar taron shi ne yadda za a lalubo matsalar da masu cutar sankarar hanta ke fama da ita a kuma dakileta cikin sauki.
Ya kuma ce masanan za su tattauna kan yadda za su fara dashen hantar maimakon gyara wani bagare nata da aka saba gudanarwa.
“Zamu tabbatar masu fama da wannan larura sun daina debe haso da rayuwa.
“Za kuma a lalubo hanyar da za a magance musu matsalolin su cikin sauki ta hanyar bada kulawa ta musamman” a cewar sa.
Da yake nasa jawabin shugaban asibitin na Aminu Kano Farfesa Abdurrahman Abba Shehe ya ce marasa lafiya da dama na mutuwa dalilin cutar sankarar hanta.
“Jihar Kano kusan ita ce jiha ta biyu da aka fi samun masu cutar sankarar hanta a arewacin Najeriya.
“Matukar Asibitin Aminu Kano zai samu nasara wajen fara dashen hantar shakka babu Nasara ce ga al’ummar jihar Kano.
‘Yan bindiga sun sace matar dagacin Tsara a karamar hukumar Rogo.
Nasiru Yusuf Masarautar Karaye ta sanar da cewa wasu ‘yan bindiga da ba a kai ga gano ko suwaye ba sun sa ce Aishatu Aliyu matar dagacin Tsara dake karamar hukumar Rogo a nan Jihar Kano.
Kano Focus ta ruwaito ‘yan bindigar sun mamayi gidan dagacinne mai suna Aliyu Muhammad da misalin karfe daya na daren ranar J’uma’ar da ta gabata suka kuma yi awon gaba da matar tasa Jami’in hulda da jama’a na masarautar Karaye Haruna Gunduwawa ya shaidawa Kano Focus a ranar Talata cewar ‘yan bidigar sun yi ta harbi a iska kafin su dauke matar a gaban mijin nata.
A cewarsa mazauna kauyen sun kirga harsashi goma sha bakwai da yan bindigar suka harba da aka tsinci fankonsu kashegari.
Ya kara da cewa mafi yawa daga jama’ar garin dazuka suka gudu suka kwana domin neman ceton rai.
Gunduwawa ya ce har kawo yau Talata masarautar Karaye bata gano manufar ‘yan bindigar ba, sabo da har yanzu basu waigo kan neman kudin fansa ko su bada wani bayani ba.
Idan za a  iya tunawa dai  cikin abin da bai gaza watanni biyu ba an samu rahoton sace jama’a har sau hudu a karamar hukumar ta Rogo.
Gunduwawa ya ce mai martaba sarkin Karaye Ibrahim Abubakar II ya roki jami’an tsaro da su samar da matakan tsaron da za su kawo karshen matsalar amasarsutar sa.
Sai dai da aka tuntubi rundunar ‘yan sandan jihar Kano kan al’amarin ta ce bata da masaniya.
Mai Magana da yawunta mataimakin sufurtandan ‘yan sanda Abdullahi Haruna Kiyawa ya ce ko kadan basu samu rahoton cewar an sace wani ko wata a karamar hukumar Rogo ba.
Rundunar ‘yan sandan Kano ta kama wani ‘boka’ da ke shirin kwakule idanun jariri.
Mukhtar Yahya Usman Rundunar ‘yan sandan jihar Kano ta kama wani mutum mai suna Yahya Shehu da ake zargin ‘bokane’ da ya nemi  kwakule idon jariri domin hada layar zana.
Kano Focus ta ruwaito kakakin rundunar ‘yan sanda ta jihar Kano Abdullahi Haruna Kiyawa ne ya yi holinsa a shalkwatar rundunar a ranar Litinin.
Kiyawa mai mukamin mataimakin sufurtandan ‘yan sanda ya ce sun kamo  bokanne bayan da wani matashi mai suna Kabiru Sani ya shigar da  korafi gaban ‘yan sanda.
Ya ce ba su yi wata-wata ba suka mamaye shi suka kuma damke shi.
Kiyawa ya ce sun samu kayan tsafi a tare da shi da suka hadar da layu da kyallen likkafani dawata kasa, sai kwarya da aka yi mata rubutun ‘dalasimai  a ciki.
Da ya ke bada bayanin yadda al’amarin ya faru matashi Kabiru Sani ya ce ya je gurin bokan ne domin neman maganin rashin lafiyar da ke damun sa.
A cewarsa ya bashi magani da wani ruwa ya ce ya gauraya da fitsarinsa har tsahon kwana uku.
“Naje gurin Malam Yahya saboda bani da lafiya sai ya bani magani da wani ruwa ya ce na hada da fitsari na na kuma dawo bayan kwana uku.
“Na dawo bayan kwana uku sai ya kuma bani wani rubutu ya ce naje na yi amfani da shi.
“Ina yin amfani da shi ne kuma sai kaina ya juye daga nan duk abinda ya ce na yi sai na yi masa.
“Haka ya yi ta yi min romon baka da kudi, zai bani miliya daya miliyan biyu.
“Kwatsam sai rannan ya ce naje na kawo jariri za a cire idonsa za a yiwa soja aiki, za a yi masa layar zana.
“Da na tafi sai jikina ya yi sanyi na je na gayawa yayata halin da ake ciki shi ne fa hankalin ta ya tashi.
“Saura kiris mu dauko yaron dan gidan Samira yayata uwarmu daya ubanmu daya amma Allah ya kwacemu shi ne muka kai kara ofishin yan sanda.
Mista Kiywa ya ce a yanzu haka rundunar yan sanda ta fara bincike kuma da zarar ta kammala za ta gurfanar da shi gaba kuliya domin ya girbi abinda ya shuka.
Gwamnatin Kano ta nada sabon shugaban kwalejin kimiyya ta Kano.
Mukhtar Yahya Usman Gwamnan Kano Abdullahi Umar Ganduje ya amince da nadin dakta  Kabir Bello a matsayin sabon shugaban kwalejin kimiyya ta jihar Kano wato Kano State Polytechnic.
Kano Focus ya ruwaito cewa dakta Bello ya gaji Farfesa Mukhtar Atiku Kurawa ne da ya zama shugaban jami’ar Yusuf Maitama Sule a baya-bayan nan.
Gwamnan  ya amince da nadin sabon shugaban ne a ranar Litinin inda ya ce nadin ya fara aiki nan take.
Gwamna Ganduje ya kuma amince da nada Dakta Yusuf Muhammad Sabo da kuma Dr Salisu Maiwada a matsayin mambobi a majalisar zartarwar jami’ar Yusuf Maitama Sule (YUMSUK) Haka kuma gwamnan ya amince da nada Hjiya Hama Ali Aware a matsayin shugabar hukumar zuba jari da kula da al’ummar jihar nan da ke rayuwa a kasashen waje Karanta wannan: Zanga-zanga: yadda aka kashe yarana hudu a Kano.
Za a bude kwalejin FCE Kano ranar Litinin Gwamnan ya kuma bukaci dukkanin wadanda aka nada da su hada hannu da wadanda suka samu a ma’ikatun su domin gudanar da ayyukasu yadda ya kamata Ya kuma ce an zabesu ne bisa kwarewarsu kan ayyukan da suka gudanar a baya.
A don hakan ne ya buka ce su da su rubanya kokarinsu kan wanda suka gudanar a baya domin ciyar da jihar Kano gaba   .
Shin da gaske ne maza na kukan aure?.
kukan aure wani lamarine da aka saba gani ga mata musamman ma lokacin da aka dauke su za a kai su dakin mazajen su.
Sai dai wani bincike da jaridar Kano Focus ta gudanar ya nuna cewa dayawa maza ma na shan kuka lokacin bikin su.
A zantawar jaridar Kano Focus da wasu matasa a nan Kano sun ce tabbasa maza kan yi kukan aure bisa dalin shakuwa da uwa, numa farinciki, jin dadin mallakar amaryar da sauran su.
Shakuwa da uwa Wani matashi a nan Kano Umar Faruq Musa da ke sana’ar daukan hoto ya ce ya sha ganin angwaye na rusa kuka ranar daurin auren su ko kuma awurin biki.
Ya ce wasu da ya gani suna irin wannan kukan tsananin shakuwa ce da mahaifiyar su ya sanyasu gurshekar kuka.
“Mun zo tafiya da shi domin kai shi dakin sa, nan take mahaifiyarsa ta fara kuka shima sai ya barke da kukan” “A lokacin ma akwai wadanda suka nuna cewar yana namiji amma yake sheka kuka dan zai bar gida?  Sai dai a fahintata shakuwa da uwa ba wasa bane.
“Suma masu fadar hakan watakia basu shakun bane kamar shi” a cewar sa.
Farin ciki Haka zalika wani magidanci da ke unguwar Gaida a nan Kano Nafi’u Usman ya ce angwaye da dama na yin kuka dalin farin ciki.
A cewarsa wani angon bai taba tsammanin jama’a za  su taru saboda shi ba, amma da ya waiga ya ga irin jama’ar da suka taro dominsa farinciki kan saka shi kuka.
“A fahintata abune da ya kamata, dai-dai ne ango ya sha kukan sa lokacin biki ba gazawa ba ne farin ciki ne.
Idan farin ciki ya cikawa mutum zuciya ba kowane zai iya dannewaba, tilas wani sai ya amayar an gani” a cewar sa.
Haka dai wani magidancin Injiniya Aliyu Ibrahim ya  ce ya rarrashi angwaye da dama  da suka sha kuka lokacin bikin su.
“Abokina da ya yi kuka a bikinsa ya yi ne sakamakon ganin  abokanan arziki da suka halarci   daurin auransa.
“Ya fara godewa jam’a ne kawai sai muka ga idanunsa na rawa, ba jimawa kawai sai muka ji ya barke da kuka” ya ce..
Wahalar samun mata Wasu matasan sunce angwaye na yin kuka ne domin yi wa kai barka da samun matar.
A cewar su wasu mazan har ranar da za a daura musu aure suna shakkun ko matar mallakinsu ce ko kuma za su iya rasa ta.
A cewar Usman Sa’idu da kyar ya rarrashi abokinsa da ya fara kukan barka-barka.
“Abokina da kyar muka rarrasheshi, saboda yunkurin salwantar masa da amaryar da aka yi, “Danginta suna ta son hadata da wani na dangi sai da kyar Allah ya kwato ya bashi.
“Ai kuwa ana kammala daurin aurenne ya samu wuri ya dinga rusa kuka abin sa saboda ya tabbatar ya kubuta.
Ko ya da ce aga ango na kuka? Wasu ba’arin matasan sunce ko kadan bai da ce ba aga ango na kuka, la’akari da cewar mata aka sani da yin hakan.
A cewar Malam Sa’idu mazaunin unguwar Jakara a nan Kano  namiji da karfin zuciya aka sanshi ba wai kawai saboda an daura masa aure ya kama kuka ba.
“A fahinta ta matukar namji ya fara da kuka tun daga ranar bikin sa to matarsa ta samu lagonsa .
“Haka kuma wadanda basu san dalilin kukan sa ba za su yi masa kallon kuriciya ne kawai” a cewar sa.
Ra’ayin mata Sai dai daga bangaren mata kuma sun ce babu wani aibu dan namji ya yi kuka a bikin sa.
Rukaiyya Tijjani da ke sana’ar kwalliyar mata ta ce ko kadan babu abun kunya dan namaji ya sha kukan sa.
Ta ce wasu ma kafin aurensu sun shan yin kuka a gaban ‘yan matan su ballantana maganar aure.
Ta ce taga maza da suka yi kuka gaban yan matan su har kashi uku domin neman sasantawa bayan da suka samu matsala.
Sai dai a ra’ayin Khadija Sani Maitama  tace, matukar taga namiji yana kuka ranar auren sa to za ta yi masa kallon dan soyayya ne kawai.
Ta ce dukakanin wanda ya aibunta namiji don ya yi kuka akan matar da yake so tabbas bai samu wadanda za su yi kuka a kansu ba ne.
Bai  kamata namiji ya yi kuka ba Wasu daga cikin matan ra’ayin su ya banbanta inda suka ce bai kamata namiji ya ya yi kuka ba sabo da kawai ana bikin sa A cewar matashiya  Rabi’a Namaradda  bashi da ma’ana, a ga namiji na kuka a bikinsa.
“Gaskiya kamar ya bada kaine,  wasu ma cewa za su yi angontama sai da yayi kuku a ranar” “Na taba zuwa wata walima naga ango na kuka mutane suka fara bai dace ba, bai dace na miji yayi kuka ba” “Kamar ya rage martabar sane na mazaje, kamar a cikin mazajen ya dawo na kasan ne kamar shi ba gwarzon namiji bane” a cewar ta.
Haka zalika Amira Sani da ke unguwar ciranci a nan Kano ta ce duk namijin da yayi kuka a bikin sa to ba shakka sakarai ne “Gaskiya ina yiwa duk namijin da ya yi kuka a bikin sa kallon sakarai” “kuka a wurin namiji saboda ana yi masa aure shashanci ne a ganina gaskiya” .
Ministocin Kano biyu sun bukaci ‘Sarki’ ya taka rawa wajen wanzar da zaman lafiya.
Mukhtar Yahya Usman Ministocin Kano biyu Sabo Nanono da Bashr Salihi Magashi sun bukaci mai markataba Sarkin Kano Alhaji Aminu Ado Bayero da ya  taka muhimmiyar rawa wajen ganin an kawo karshen zanga-zangar matasa a jihar Kano.
Kano Focus ta ruwaito ministocin na mika rokon na su ne ya yin da suka kaiwa sarkin ziyarar aiki fadarsa  a ranar Litinin.
Ministocin biyu sun bukaci sarkin da ya ba da tasa gudunmawar wajen kawo karshe matsalar da ke addabar kasa a halin yanzu a matsayin sa na mai son zaman lafiya da kwanciya hakali.
Sun ce masarautun gargajiya na taka rawa kwarai da aniya wajen wayar da kan al’umma, a don hakan ne ma suka nemi hadin kansa wajen fadakar da su illar al’amarin.
Baka da &#8216;yancin da ya fi mallakar katin dan kasa-Sarkin Karaye Farfesa Danbatta ya ziyarci malaman Kano, ya roki a zauna lafiya Zaman lafiya ke kawo ci gaban kowacce al’umma- Danbatta Sun kuma ce akwai bukatar sarkin ya wayar da kan matasa su rungumi sana’o’in dogaro da kai da gwamnatin tarayya ta fito da su don ciyar da kansu gaba.
Da yake nasa jawabin sarkin Kano Aminu Ado Bayero ya godewa shugaban kasa Muhammadu Buhari da ya umarci ministoci da suje garuruwansu su kuma taka rawa wajen wanzar da zaman lafiya.
Ya kuma sha alwashin ba su hadin kai bisa kokarin su na ganin an kawo karshen zanga-zangar da ke faruwa a tsakanin matasa.
Ya ce Kofarsa a bude ta ke koda yaushe domin bada shawarwari da zarar an nemeshi.
Sarkin ya yi addua’ar neman zaman lafiya ga kasa baki daya, kuma  ya roki Allah da ya kawo karshen cutar COVID-19 a kasa baki daya.
Rufin asirin amarya: An fara bayar da hayar kayan kicin na amare a Kano.
Zulaiha Danjuma Wani dan Kasuwa a nan Kano da ke kasuwar Sabon Gari Usman Mustaph, ya fara bayar da hayar kayan kicin ga amaren da za a yiwa aure kuma iyayen su ba su da halin saya.
A wata hira ta musamman da jaridar Kano Focus Usman ya ce sun fito da wannan sana’ar ne domin tallafawa sabbin amare da iyayensu kar su ji kunya.
Ya ce duk mai bukata za a bashi hayar kayan kicin na sati daya akan kudi N20,000, na sati biyu kuma N35,000 ya yin da suke bayar da na wata guda akan kudi N70,000.
Ya ce ‘yan mata masu yiwa samari gara, ana basu hayar filas na shayi, ko filas na zuba abinci don dai a birge saurayi idan yazo zance.
Sai dai ya ce akwai sharudda masu tsauri game da kayan nasu da sai mai karba ya amince sannan za a bashi.
Sharadin shi ne duk wanda ya fasa ko ya lalata wani abu daga cikin kayan da ya karba to zai biya kudin sabo.
Haka kuma idan aka kara kwana guda daga cikin kwanakin da ka kayyade to za a ci tarar mai karba wasu kudade na musamman.
Ko an fara karbar?  Malam Mustapha ya ce tun daga ranar da ya kaddamar da shirinsa na fara wannan sana’a jama’a da dama ke kiran sa a waya domin neman karba.
Ya ce a rana yakan karbi waya sama da goma duk na mabukata karbar hayar kayan.
A don hakan ne ma ya ce ba zai fara baiwa kowa ba sai ya gudanar da shiri na musamman da zai taimakawa kasuwancin nasa.
Ya kara da cewa ba wai jama’ar Kano ba harma daga jihohin Sokoto Zamfara Kaduna Da Jigawa ana kiransa domin karbar kayan.
“Abinda muke yi yanzu shi ne tallata hajar mu domin muga shin mutane ma za su karba ko akasin haka.
“Mutane na kirana suna ce min suna bukatar kayan, don Allah mu yi sauri mu fara kuma da zarar mun fara mu sanar da su.
Ko hakan zai haifar da ‘DA mai ido? Wata malama da ke ba da shawarwari ga mata kan al’amuran aure dake kungiyar Idyllic Coaching and Counseling Services Khadija Ibrahim ta ce  wannan al’amari da ya kunno kai ba zai haifar da ‘da mai ido ba.
A cewarta mata da maza yanzu sun fada rayuwar karya na karbar hayar kayan lefe su kuma mata hayar kayan daki da hakan ke kashe aure saki ba kaidi.
Ta ce karbar irin wadannan kayayyaki na nufin mika kai ga rayuwar karya, rashin gasgata juna da hakan ke kassara aure.
Son a Burge A cewar malama Khadija mafiya yawan wadan da ke fadawa cikin wannan al’amari na bukatar a ce sun burge ne kawai.
“Mutane na bukatar burge jama’a su nuna arziki bayan a zahiri karansu ba kai tsaiko ba.
“kuma duk wannan al’amarin ana son burge ‘yan soshiyal media ne kaiwai, kuma da zarar ka burge su ka jefa kanka cikin hadari.” “Nasha jin labarin mazan da ke karbar hayar akwatun lefe bayan sati biyu da auren sai kaji ance barayi sun haura.
Sakamakon yin ‘dage Malama Khadija ta ce mutane a wannan zamani na son yin rayuwar ‘dage’ da hakan  ke jefa su cikin rudani da rashin samun nasarar auren.
“A wannan zamanin jama’a na yi rayuwar karya wajen aurensu da kuma kowa ya san karya bata dorewa.
“Lokaci na nan zuwa da abokin zamanka ko abokiyar zamanka za ku fuskanci karya kuka shirya kan ku.
“Idan kuka fahinci cewar wadannan kayan kicin din, wadannan lefen da sauran su duk haya kuka karba to a nan ne fa za ku fara gane irin matsalar da kuka jefa kanku.” Ta ce Hayar Lefe Wani bincike da jaridar Kano Focus ta gudanar ta gano samari da yawa na karbar hayar akwatinan lefe da ma lefen kansa a wasu lokutan.
Ibrahim Idris wani dan kasuwa a nan Kano ya ce ya karbi hayar akwatunan lefe ne saboda yana son yin auren amma kudaden sa ba za su is aba.
“Na karbi hayar akwatunan lefen ne saboda kudin lefe na ba zai isa har na sayi akwatin ba.
“Kuma matata bata taba ganewaba saboda naje na biya kudin da kandan kadan har na kammala biya” a cewar sa.
Shi kuwa wani mai sana’ar tuka baburin adai-daita Sahu Garzali Shu’ibu ya ce ya karbi hayar akwatunan kayan lefe da kayan a ciki baki daya.
“Na karbi hayar akwatunan lefe makare da kaya sai dai abin takaici matata ta bankado ni.
“Masu kayan suka dinga zuwa gidana saboda na kasa biyan su ban iya biyan kayan ciki ba balantan akwatunan.
“Haka kawai wata rana suka zo gidan suka gayawa matata komai.
“Baya da na dawo ne ta fara tambayata ya akayi na hada lefen da na kai mata? “Hakan ya sanya rigimar yau daban ta gobe daban daga karsehe dai ta bar gidan.” Ya ce.
Farfesa Danbatta ya ziyarci malaman Kano, ya roki a zauna lafiya.
A cigaba da ziyarar aiki da ya kawo Kano, Shugaban Hukumar Sadarwa ta Kasa (NCC) Farfesa Umar Garba Danbatta ya ziyarci sarakuna da Malamai inda ya roke su da a zauna lafiya.
Bayan ziyarar da ya kai wa Mai martaba Sarkin Kano Alhaji Aminu Ado Bayero ranar Asabar, Farfesa Dambatta ya kuma kai wa Mai Martaba Sarkin Bichi Alhaji Nasiru Ado Bayero makamanciyar wannan ziyara inda ya roki jama’ar Kano da su cigaba da ba wa Gwamnatin Tarayya goyon baya a kokarinta na samar da tsaron lafiya da dukiyoyin jama’a.
Shugaban na NCC ya kuma gana da shugabannin darikun Sufaye na Tijjaniyya da Kadiriyya dake birnin Kano.
A ziyarar da ya kai Gidan Kadiriyya Kabara, Farfesa Danbatta ya samu tarbar Sheikh Qaribullah Sheikh Nasiru Kabara.
Hakazalika shugaban na NCC ya samu kyakkyawar tarba a ziyarar da ya kai Zawiyar marigayi Alhaji Uba Ringim inda ya gana da Limamin Zawiyar da sauran muridan marigayi Alhaji Uba Ringim.
Farfesa Danbatta ya kuma kai wata ziyarar Zawiyar Sheikh Tijjani Usman Zangon Bare-Bari inda ya samu tarbar Sayyadi Bashir Sheikh Tijjani Usman Zangon Bare-bari da dimbin Tijjanawa.
A daukacin wuraren da ya ziyarta Farfesa Danbatta ya jaddada muhimmancin ‘Yan Najeriya da su zauna lafiya.
An kuma yi addu’o’i na musamman kan Allah ya zaunar da kasar nan lafiya.
Dalilan da ya sa marasa lafiya a Kano suka zabi zuwa ‘kyamis’ maimakon asibiti.
Dayawa daga cikin marasa lafiya a Kano musamman ma masu karamin karafi sun zabi su je kyamis domin duba lafiyarsu maimkon  asibti.
Wani bincike da jaridar Kano Focus ta yi ta gano yadda kyamis ke cika da marasa lafiya da ke neman aduba lafiyar su kamar a asibiti.
Muhammad Tukur Ibrahim da ke Gwauron Dutse a nan Kano  marar lafiya ne da aka iske akan layin jiran mai kyamis, ya ce ba zai iya zuwa asibiti domin a duba shi ba.
Ya ce akwai dogon layi a asibiti, da komai ma ka iya samun mutum kafin azo kansa ga babu kulawar da ta da ce.
“Idan na kamu da rashin lafiya kyamis nake garzayawa, nan ne da naje za a yi min allura abani yan kwayoyi na dawo gida.
“Indai na je asibiti to sai idan lamarin ya ta’azzara naji alamar kamar zan mutu” acewar sa.
“Ma’aikatan lafiya a asibiti basa kula marasa lafiya yadda ya kamata, ga kyara da tsangwama.
“Hakan ta sanya marasa lafiya da dama kauracewa zuwa asibiti domin ko sunje da bakin cikin ma’aikatan za su dawo” ya kara da cewa.
Ita kuwa wata marar lafiyar da itama aka iske a layin Kyamis Hajara Isma’il dake Unguwar Mariri ta talauci ne kawai ke sata zuwa kyamis.
Ta ce komai tsananin cuta gwara taje kyamis tun da ko taje asibitin ma bata da kudim ganin likita.
Ta kara da cewa mafiya yawan likotoci da malaman jinya a sibitoci basu da kirki basa ganin darajar mutum ko kadan.
“Idan kaje asibiti za kaga yadda suke dakawa marasa lafiya tsawa, su kuma wulakantasu yadda suka ga dama, hakan ta sanya gwara muje kyamis.” Ta ce.
Shi ma wani mazaunin Gwammaja a nan Kano Khalipha Yunusa ya ce ma’aikatan  jinya a asibiti sun wulakantashi yadda ba a zato akan bin layin asibiti.
Ya ce yadda ma’aikatan lafiya ke yiwa marasa lafiya a sibiti abin kare ba zai ci ba.
A don hakan ne ma ya ce gwanda ya yi tafiyar sa kyamis ya bada yan kudi tsirari a duba shi.
Ko akwai matsala karbar magani a kyamis Wani dan jarida a nan Kano Abdulkaren Muhammad da ke unguwar Tukuntawa ya ce kiris ya rage ya rasa idanunsa sakamakon maganin da aka bashi a kyamis.
Ya ce lokacin da ya fara jin ciwon ido sai ya tafi kyamis domin a duba shi aka kuma bashi wani magani da ya yi amfani da shi sama da mako guda.
Sai da a cewar sa da yake ba likita ne ya auna shi ya bashi maganin ba kadan ya rage ya rasa idon nasa baki daya.
“Da naje Kyamis na yi masa dukkanin bayanin abin da ke damuna sannan ya dauko magani ya bane ba tare da anyi gwaji ba da hakan y kusan makantar da ni” ya ce.
Nasir Mustapha Salanta, shi ma ya sahida irin hadarin da ya fada game da karbar magani a kyamis.
Ya ce ko kadan ba zai kara zuwa kyamis karbar magani ba domin kuwa hakan ya kusan salwantar da rayuwar sa.
A cewarsa komai dogon layi gwanda ya je asibiti likita ya dubashi ya bshi magani.
Dalilan da yasa muke bada magani a kyamis Sai dai a tattaunawar jaridar Kano Focus da wasu masu kyamis a nan Kano kan dalilian da ya sanya suke duba marasa lafiya su kuma ba likitoci ba sun ce akwai dalili.
Wani mai kyamis a unguwar Tukuntawa Ahmad Umar ya ce mafiya yawan masu kyamis basa bin dokar da aka gindaya na sayar da magani.
Ya ce a ayanzu kyamis waje ne kawai na nenan kudi da al’umma kuma suke taimakawa a tara.
Ya ce akwai da dama masu kyamis da ke rubutawa marasa lafiya magani sakaka ba tare da sanin me ke damun sa.
“Ko da yake bana cikin irin wadannan masu kyamis din amma dai masu kyamis suna abin da suka ga dama.
“Duk wanda ya zo siyan magani wajen ba tare da takardar da likita ya rubuta ba nakance masa koma ka ga likita” a cewar sa.
Shi ma wani mai kyamis  Zaidu Salisu Falalu ya ce da gaskene masu kyamis na baiwa marasa lafiya magani ba tare da sanin me ke damun suba.
Sai dai ya ce ba duka ba ne aka taru aka zama daya, domin shi  dai yana iya kokarin sa.
Ya ce yakan tambayi marasa lafiya kon sun yi gwaji kafin ya ce zai basu magani.
Sai dai ya ce idan yaga lamarin kamar ya tsananta to sai ya basu magani ko kuma ya yi musu allura.
Ko litoci na sane da wannan al’amari? Tsohon shugaban kungiyar likotoci ta kasa reshen jihar Kano Sunusi Muhammad Bala ya ce doka ta tanadarwa masu kyamis yadda za su gudanar da sana’ar su.
A cewar sa abin da akasan kyamis da shi shi ne ya bada taimakon gaggawa, ya kuma sayar da magani idan likita ya rubuta.
Dakta Bala ya ce ko kadan ba aikin mai kyamis ba ne ya yiwa marasa lafiya gwaji ko kuma ya basu maganin cuta.
Ya kuma ce dukkanin marar lafiyar da ya zabi ya dinga zuwa kyamis domin a duba lafiyarsa to kuwa lafiyar sa ba za ta taba dai-daita ba.
“Abin da masu kyamis za su ce  ko kana da typhoid da malaria su kuma baka magnain da zai iya kashe ka.” Dakta Bala ya ce kungiyarsu ta aike da wani kudirin doka gaban zauren majalisar jiha da zai dinga daukar mataki kan masu yi musu sojan gona a ayyukan su.
Ya kuma ce kudirin dokar idan aka amince da shi zai hukunta dukkanin ma’aikatan lafiyan da suke shiga ayyukan likitoci suna fakewa.
Ya kuma shawarci jama’a da akowanne lokaci su guji jefa lafiyar su cikin hadari.
Zanga-zanga: Al’ummar Igbo sun nemi afuwar jama’ar Kano.
Al’ummar Igbo mazauna Kano sun nemi afuwar gwamnatin Kano da sauran jama’a kan rikicin da ya barke da ya jayo assarar dukiya mai yawa yayin zanga-zangar #EndSARS a kwanakin nan.
Kano Focus ta ruwaito shugaban Al’ummar Igbo a nan Kano Boniface Igbekwe ne ya sanar da hakan  yayin da yake zantawa da maneman labarai a gefen taron neman zaman lafiya da lalubo bakin zaren da karamar hukumar Fagge ta shirya ranar Asabar a nan Kano.
Mista Igbekwe ya ce irin barnanar da matasan suka yi a Sabon Gari abin Allah wadai ne ba kuma dabi’un da aka san jama’ar Igbo da shi ba ne.
Ya kara da cewa ko kadan jama’ar Igbo basu goyi bayan al’amarin ba inda ya bayyana ayyukan nasu da ta’addanci.
“Masu zanga-zangar sun je har gidana suna jifa da duwatsu saboda naki goya musu baya, saboda ba zan goyi bayan ta’addanci ba.
” Tun da farko sai da na roke su kada suyi zanga-zangar, saboda Kano garin zaman lafiya ne, a lokaci guda kuma ba kanwar lasa ba ne idan aka tsokane su” A cewar sa.
Shugaban Al’ummar Igbo ya Kuma kirayi jami’an tsaro da su dauki dukkanin matakin da ya da ce ga masu kunnen kashi da suka bijierwa doka da oda.
Ya Kuma yabawa gwamnatin jihar Kano kan yadda ta shawo kan al’amarin cikin hanzari.
Da yake nasa jawabin kwamishinan ‘yan sandan jihar Kano Abu Sani ya bukaci shugabanin kabilu da suke jihar nan da su ja kunnenan mabiyansu kan duk wani aiki da ka iya jawo rashin zaman lafiya a jihar Kano.
A cewar sa rundunar ‘yan sanda ba za ta lamunci ayyukan rashin da’a ba da zai hana jama’ar Kano gudanar da rayuwarsu Kamar yadda ya kamata.
Da yake nasa jawabin shugaban karamar hukumar Fagge Ibrahim Shehi ya ce an shirya taron ne domin a tattauna matsalar tsaro da Kuma yadda za a lalubo bakin zaren.
Ya ce  wann taro zai yi kokari wajen lalubo hanyoyin magance matsalar yadda irin wannan al’amari ba zai sake faruwa ba a yankin dama jihar Kano baki daya.
Za a bude kwalejin FCE Kano ranar Litinin.
Kwalejin Ilimi ta tarayya da ke nan Kano wato FCE ta sanya ranar Litinin 2 ga watan Nuwambar 2020 a matsayin ranar da za ta bude makarantar domin ci gaba da karatu.
Kano Focus ta ruwaito jami’in hulda da jama’a na kwalejin Auwal Mudi Yakasai ne ya sanar da hakan cikin wata sanarwa da ya fitar a ranar Juma’a a nan Kano.
Yakasai ya ce dukkanin bangarorin karatu na Kwalejin da suka hadar da masu karatu na yau da kullum (Regular) da kuma na wani dan lokaci (Part Time) da kuma masu pree NCE za su koma su ci gaba da karatu.
A don haka kwalejin ke kira ga dalibai da su tabbatar sun bi tsarin kariya daga cutar COVID-19 da aka gindaya kafin komawar ta su.
Idan ba a manta ba dai tun a watan Fabrairu ne kwalejin ilimin ta bi sauran takwarorinta na kasa wajen kulle makarantar sakamakon bullar cutar COVID-19.
Zaman lafiya ke kawo ci gaban kowacce al’umma- Danbatta.
Shugaban hukumar sadarwa ta kasa NCC Umar Garba Danbatta ya bukaci al’ummar jihar Kano da su ci gaba da baiwa gwamnatin tarayya hadin kai a yunkurinta na wanzar da zaman lafiya a kasa.
Kano Focus ta ruwaito Danbatta na wannan roko ne lokacin da ya kai ziyara fadar mai martaba sarkin Kano Alhaji Aminu Ado Bayero ranar Asabar a fadarsa.
Farfesa Danbatta ya  yaba kokarin masarautar Kano dama al’ummar jihar   kan irin zage dantse da suke yi wajen taimakawa ci gaban kasa.
Ya ce kasar nan na bukatar zaman lafiya mai dorewa kafin ta cimma burinkanta na ciyar da  al’umma gaba.
Danbatta ya ce gwamnatin tarayya ta fito da wasu tsaruka da za  su taimakawa matasa damar samun ayyukan yi musamman ma basu horo a bagaren  al’amuran da suka shafi sadarwa.
Da ya ke nasa jawabin mai martaba Sarkin Kano Alhaji Aminu Ado Bayero ya yabawa hukumar sadarwar da kuma gwamnatin tarayya kan irin rawar da suke takawa wajen ciyar da bangaren sadarwa gaba a kasar nan.
Sarkin ya kuma sha alwashin bada hadin kai ga dukkanin kudirorin gwamnatin tarayya, inda ya buka ci shugabanni da su ci gaba da kiran jama’arsu domin wanzar da zaman lafiya a kasa.
Zanga-zanga: yadda aka kashe yarana hudu a Kano..
Hajiya Hadiza Shareef da ke unguwar rijiyar lemo a nan Kano  ta ce yaranta hudu da ke yi mata aikatau aka kashe ya yin zanga-zangar @EndSARS a Kano.
A wata hira ta musamman da jaridar Kano Focus a ranar juma’a ta ce yaran nata na kular mata da gidan ‘Wanka da Bahaya’ da ke Middle Road a unuwar Sabon Gari.
Ta bayyana matasan da aka kashe da Abdurrahman Sobo wanda ya fito daga garin Minjibir kuma yake aikatau a hannunta tsahon shekaru biyu.
Sai Kuma Jamilu Muhammad da ke unguwar Zoo rood a nan birinin Kano da shi ma ya shafe sama da shekara yana yi mata aikatau, Sai kuma na uku Aliyu Shehu da ake yiwa lakabi da Gatari mutumin sheka makaranta a nan birnin Kano.
Cikon na hudun shi ne Badamasi Ibrahim da ya zo ci rani daga Katsina, yake kuma zaune a unguwar Jaba.
Hajiya Hadiza ta ce mutum uku daga cikin wadannan an samu gawar su biyu ma har an yi musu jana’iza ya yin da daya har yanzu yake mutuware a asibitin Murtala.
Sai dai ta ce cikon na hudu wato Abdurraman Sobo an koneshi kurmus ne ba su iya tantance gawar sa ba kamar na ragowar.
Yadda al’marin ya faru A cewar Hajiya Hadiza an mamayi yaran nata ne cikin dare  a ranar Talata da ta gabata inda wasu matasa dauke da makamai da galibinsu inyamuraine suka kewaye gidan da yaran nata ke yi mata aikatau da nifin Hallaka su.
“A ranar Talatar da ta gabata ‘Da’ na Arabi ya kirani a waya ya ce naje na debo yarana wato kannensa daga makaranta ana tashin hankali.
“Ba shiri na tafi na debo su, da yake suna karatu ne a makarantar Tony Chetta.
“Sai na ce mishi suma su rufe wurin nasu da suke sana’ar su taho gida, sai ya ce ba komai an kwantar da tarzomar.
Da magariba na sake kiransu na ce ku fito daga wurin nan kungani ya zama kamar fadan kabilanci da Inyamuran kunce suna ta dukan Hausawa, sai ya ce min ba komai, wuta ta lafa.” A cewar ta.
Cikin dare aka kai musu hari Hajiya Hadiza ta kara da cewa bayan wannan tattaunawa da yaron nata ne kuma ta kara samun waya marar dadi cikin dare.
“Karfe 3:00 na dare sai Arabi ya sake kirana ya ce gabadaya Inyamuran nan sun sake yi musu kawanya.
“da yake yaran namu a ciki suke kwana kuma wannan gidan shi kadai na Hausawa a yankin, don haka suka mayar da hankali a kansa.
“Bayan da aka yi hatsaniyar da rana kura ta lafa shi ne fa suka sake komawa cikin dare suka yi musu kawanya suka kashe na kashewa suka kona na Konawa”.
Da kyar muka sha da ranmu Arabi Sahrif Hadi da ke zaman Da ga hajiya Hadiza da kuma ke kula da gidan wankan ya shaidawa Kano Focus yadda suka tsira da ransu kuma sauran abokan sana’ar sa suka salwanta.
Ya ce bayan kura ta lafa a zanga-zngar ranar Talata bayan magriba sai wasu gungun matasa da makamai suka taso musu kamar za su hallakasu.
“Sun yo kan mu da makamai muka ce musu mu ina ruwan mu ba fada muke da sub a, muka dai samu muka gudu muka shiga muka kulle.
“Sunyi ta kokarin balla gidan amma Allah bai basu sa a ba sai suka hakura suka koma.
“munan zaune cikin razani da firgici domin kowa ya kasa tafiya gida a nan muka kwana, da misalin karfe uku saura muka fara jiyo ihu da hayaniya sai wuta ke tashi ta ko ina.
“”suka zo suna dukan gidan suna mu bude idan ba haka ba za su hauro sai sun kashe kowa, suka bankara Kofar cikin ikon Allah basu samu sun karya ba.
“to bayan munji kamar sunja bayan ne wasu daga cikin mu sai suka fita suka ruga don menan ceton ransu ni kuma na tsallaka wani Hotel da ke kusa da mua na fake.
“shi Badamsi ya na fita suka bigeshi sai gawar sa muka gani da safe a cikin kwata, shi kuma Abdurrahman Sobo ga shinan kusa da Badamasi an saka masata taya an kone shi kurmus ko da dai bamu ganeshi ba amma dai ina kyautata zaton shi ne.
“Sauran yara kuma akwai sabbin gine-gine da aka yi da ba a kammala ba sai suka bude sokaway din suka shiga suka buya, wasu kuma suka buya cikin ciyayi, wannan shi ne abin da ya faru cikin dare.” Arabi ya shaidawa Kano Focus cewar duk da wannan al’amari da ya faru cikin dare washe gari suka sake dawowa suka nemi balla gidan domin su cimmusu.
“bayan sun dawo washe gari ne suka kuma koramu muka shiga muka kulle yara suka ruga aguje neman mafita.
“Muna gani akan idon mu aka dauki Jamilu aka dannashi a cikin duron da suka kunnawa wuta ya kuma kone kurmus akan idon mu.
“Akwai wani Abuakar shima muna gani suka dannashi a cikin doron ya kone kurmus.
Ya kuma ce kafatanin wadanda suka mutu an aike da gawarwakin su dakin adana gawarwaki na asibitin Murtala da ke nan Kano.
Haka zalika tuni wasu da ga cikin su ‘yan uwansu suka fara karbar gawawwakin su domin yi musu suttura.
Matasa a Kano na shiga hadari sakamakon siyan wayar hannu.
Matasa da dama ne a kano ke fadawa hadari sakamokon siyan wayar hannu (second hand)  sakamkon rashin tartibin yadda aka samota.
Binciken da Kano Focus ta gudanar ya nuna  cewa dayawa da ga cikin matasa da basa tantance wayar da suke saya, suna sayan wadanda aka yi kwacen su ne ko kuma aka fasa shago aka dauke.
Idan ba a manta ba dai a yan kwanakin nan ana ta samun rahoton yadda kwacen waya yayi Kamari a jihar nan da ta kan kai ga raunta mutum wani sa’in ma ta kai ga ajali kafin a dauke masa wayar.
Haka zalika da yawa da ga cikin masu sayan wayar basu damu da a basu rasiti ko wata shaida da za ta iya kade su daga fitina ba.
Shiga mawuyacin hali wananan al’amari na kai jama’a da dama cikin mawuyacin hali.
Malam Lawan Abdullahi mai shekaru 25 mazaunin unguwar Dakata na daya daga cikin wadanda suka taba fadawa hannun jami’an tsaro sakamakon siyan wayar sata.
Ya ce ya sayi wayar kirar Nokia akan naira dubu uku amma a karshe saidai aka kashe naira dubu dari uku kafin ya samu ya kubuta daga hanuna jami’an tsaro.
Malam Abdullahi ya ce sai da aka daure shi kwana hudu a ofishin  ‘yan sanda dake Gwagwarwa daga nan aka wuce dashi sashen binciken masu aikata laifi dake jihar Delta.
Saidai yace har zuwa lokacin da aka bada belin sa ba a nuna musa mutumin da ya ke shari’a dashi ba.
Itama wata mata mai suna  Jamila Umar dake zaune a unguwar Rijiyar Zaki a karamar hukumar Ungoggo, tace saurayin ta ne ya siyamata waya wacce wani ya tabayin amfani da ita da ta jefa ta cikin hadari.
“Ina zaune a gida sai naji an kirani ance daga state CID tare da bani umarni nakai kaina ofishin ‘yan sanda dake rijiyar Zaki.
“Na fadawa iyaye na abinda ya faru ance  naje ofishin ‘yan sandan amma sai naki zuwa.
“Ina zaune kawai sai gani nayi jami’an ‘yan sanda sun shigo gidan mu suka wuce dani ofishin ‘yan sanda na Rijiyar Zaki,” a cewar ta.
Ta kara da cewa daga nanne ta fahimci kuskuren da tayi na kin kai kanta ofishin ‘yan sandan.
“An kirawo saurayin nawa cikin ikon Allah kuma aka kama wanda ya siyar masa da wayar a karshe dai saida aka bada bellin mu sanan ba a dawo mana da kudin wayar ba.
“Kuma  saurayin nawa saida ya kwana biyar a hannun ‘yan sanda ana bincike,” inji malama Jamila.
Masu sayar da waya na sayan ta sata A nasa bangaren shugaban kasuwar saida wayoyi ta Beirut Malam Ibrahim Rabi’u Tahir, ya ce masu sayar da wayaoyi da dama na fadawa hadarin sayan kayan sata.
a don hakan ne ma yaja hankalin jama’a da masu siyar da waya da su guji siyan wayoyin da basu da shaida ko kwali.
Ya kara da cewa duk kan wanda zai sai waya ya tabbatar yasan gurin wanda ya siya don gujewa samun matsala.
Malam Tahir ya kara da cewa da yawan masu siyar da waya na karewa a magarkama sakamakon siyan wayar sata.
Ya kuma ce wasu wayoyin na sata ne, ko kwace ko kuma wanda wasu sukayi fashi sanan a shigo dasu kasuwa da idan mutum bai kiyaye ba sai ya fada ruwa.
Za mu bi ka’idojin da doka ta tanada wajen tafiyar da rediyon mu-Kwankwaso.
Tsohon gwamnan jihar Kana Sanata Rabi’u Musa Kwankwaso ya ce za su bi dukkanin wata ka’ida da doka ta tanada wajen tafiyar da sabon gidan rediyon da ya samar a nan Kano.
Kano Focus ta ruwaito Kwankwaso na wadannan kalamai ne ya yin bikin kaddamar da sabon gidan rediyon ‘Nasara 98.5’ da ya  gudana yau Alhamis a nan Kano.
Kwankwaso ya ce gidan Rediyon zai bi duk wata ka’ida da dokar aikin jarida ta tanada ba kuma zai ketare iyaka ba.
A don hakan ne ma ya yi kira ga wadanda za su tafiyar da gidan rediyon da su tabbata sun yi abin da jama’ar gari ke bukata ba tare da la’akari da addini kabila ko bangaranci na siyasa ba.
Karanta wannan: Kwankwaso ya budewa ‘ya’yan makiyaya makaranta a garin Rano Da yake nasa jawabin shugaban Hukumar daraktocin Radiyon Alhaji Kassim Batayya ya ce sabuwar  Rediyon ‘yar yayi’ za ta yi kokari wajen gamsar da kowanne bangare na siyasa da kabilu a jihar nan.
A cewar jami’in kula da kafa gidan Rediyon Sunusi Bature Dawakin Tofa gidan Rediyon zai dinga watsa shirye-shiryen sa na gwaji na tsahon awa shida a rana.
Ya ce za a dauki makwanni hudu ana aikin gwajin kuma za ta fara ayyukan ta baki daya a ranar daya ga watan Janairun sabuwar shekara.
Shirin ‘lafiya’ ya horas da ‘yan jaridu, da kungiyoyin kishin al’umma dabarun aiki.
Shirin lafiya ya horos da yan jaridu da kungiyoyi masu zaman kansu kimanin 55 dabarun bibiyar kudaden da ake kashewa bangaren lafiya a matakin farko a nan Kano.
Kano Focus ta ruwaito cewar anbaiwa ‘yan jaridun horon ne a garin Kaduna daga ranar 19 zuwa 21 ga watan Oktoba da muke ciki.
Ya yin bada horon an gabatar da makaloli da dama da suke da alaka da yadda aikin zai gudana.
Da yake jawabi ga wadanda aka baiwa horon shugaban shirin Dayyabu Muhammad Yusuf ya ce an shirya horon ne domin a fahintar da su yadda za su bi diddigin yadda ake tafiyar da kudaden da gwamnatin tarayya take baiwa hukumomin lafiya a matakin farko a jihar Kano.
Ya ce matukar ‘yan jarida da kungiyoyo za su sanya idanu yadda ya kamata to shirin zai samu tagomashi, ba kamar yadda na baya suka watse ba “wannan shi ne karon farko da gwamnatin tarayya ta bayar da kudi kai tsaye ga hukumoin lafiya a matakin farko.
“A wannan lokacin tallafin ba zai biyo ta hannun ayyukan yan majaisa ba, kudin kai tsaye za a baiwa asibitoci.
“Kuma akwai bukatar duk wani karamin asibiti da aka baiwa kudin ya yi amfani da shi yadda ya kamata, musmman m gyaran gine-ginen su, da kuma walwalar ma’aikata.” A cewar sa.
Malam Yusuf ya kuma  koka kan cewar kimanin jihohi 30 na kasar nan basu yi amfani da kudin tallafin ba tun na shekarar 2018.
Hakan ya faru ne  sakamakon rashin amincewa da ka’idojin yin amfani da su da zai yi dai-dai da tsarin dokar da ta shafi al’amuran lafiya da majalisar kasa ta gano.
Sa dai ya ce da wannan sabon tsarin,  akwai kyakyawan fatan jihohi da dama za su fara aiwatar da shirin.
Ya kuma ce ana sa ran yan jarida za su fara sanya idanu akan ayyukan da zarar an fara gudanar da shi domin tabbatar da anbi ka’idojin da suka da ce.
Da suke gudanar da jawaban su daga bangaren kungiyoyin kishin al’umma da kuma ‘yan Jaridu Hajiya Maimuna Muhammad da Ibrahim Musa Giginyu sun bukaci wadanda aka baiwa horon da su yi aiki da abin da suka koya.
Yayin horon shugaban Hukumar lafiya a matakin farko na jihar Kano ya gabatar da Makala mai muhimman ga ci gaban aikin.
NECO ta soke dukkanin jarrabawar watan Oktoba.
Hukumar shirya jarrabawar kammala sakandire ta kasa NECO ta dakatar da jarrabawar watan Oktoba da ake gudanawar a halin Kano Focus ta ruwaito  jamai’in hulda da jama’a na  Hukumar Azeez Sani ne ya sanar da hakan cikin wata sanarwa da ya fitar a jiya Laraba.
Sanarwar ta ce jarrabawar da aka tsara rubutuwa a ranar Alhamis 22 ga watan Oktoba da kuma Juma’a 23 ga wata da kuma ta ranar Asabar 24 ga wata an dage su zuwa ranekun 17 da 18 ga watan Nuwamba mai zuwa.
Idan za a iya tunawa wannan shi ne karo na biyu da hukumar ta ke soke rubuta jarrabawar a cikin wannan wata biyo bayan zanga-zangar da ta barke a kasar nan.
Angwaye a Kano na daga aure saboda hauhawar farashin siminiti.
Hauhawar farashin siminti ya jayo matasa masu shirin yin aure  musamman ma masu karamin karfi a jihar Kano daga auren su.
Kano Focus ta ruwaito a ‘yan kwanakin nan ne aka samu kari mai yawa akan farashin siminti da hakan ya janyo karuwar farashin wasu daga cikin kayan gine-gine.
Farshin siminti dai ya tashi ne daga N2,700 ya koma N3,500 kana daga bisani ya koma N4,000 kan kowannen buhu.
A binciken da jaridar Kano Focus ta gudanar ta gano yadda simintin ya yi karanci a kasuwa duk da karuwar farshin nasa.
Nazifi Dangi Al-Mustapha mazaunin unguwar Tukuntawa a nan Kano  ya shaidawa jaridar Kano focus cewa matukar farashin siminti ya cigaba da tafiya a haka, to tabbas akwai yiwuwar ya dakatar da shirye shiryen auran sa.
Ya ce ya fara aikin gina gidan sa da zai tare nan da watanni uku masu zuwa sai dai sakamakon karin kudin simitin hakan yasa dole ya tsaida ginin gidan nasa.
Shi kuwa Abubakar dake unguwar Kankarofi a birnin Kano cewa ya yi an daga bikin sa da ya kamata a yi nan da makwanni biyu saboda rashin karasa Gidan da zai shiga.
A cewar sa yanayin samun kudin sa ba zai iya sayan simiti a farashin naira N4,000 ba kana ya biya sauran bukatun sa na rayuwa.
“Ba yadda zanyi ya zamemin dole a daga bikin domin kuwa bazan iya siyan simitin a farashin naira N4,000 ba”.a cewar sa.
Shi kuwa malam Yusuf Rabi’u Kanemi, dake garin Tudun Wadar Dankade, ya ce abin takaici ne ace ana siyan simiti naira N3,500 zuwa N4,000 la’akari da halin da ake ciki na matsin rayuwa.
Kanemi ya kuma ce yanaso ya yi aure amma tsadar siminti tasa dole ya dakata da ginin gidan sa zuwa wani lokaci.
Bama samun ayuka yadda ya kamata Wasu daga cikin magina da Kano Focus ta zanta da su sun bayyana yadda kasuwar ta su ta tsaya cak.
Wani magini a nan Kano Yusuf Salisu Kankarofi ya ce matukar hakan ta ci gaba da faruwa to kuwa suna cikin fargarbar daina samun aiki yadda ya kamata.
“Da yawa abokan aikina sun kirani sun gayamin cewa basa samun aiki saboda  siminti ya yi tsada.
“Hakan ya sa mutane da dama suka tsaida gine-ginensu musamman ma masu karamin karfi.” inji Kankarofi.
Zanga-zanga ta haifar ta tashin farashin Su kuwa masu sayar da siminti da Kano Focus ta zanta da su sunce halin da ake ciki na rashin kwanciyar hankali a kasar nan ne ya jawo matsalar tashin farashin.
Guda daga cikin masu sayar da simintin a nan Kano Malam Ahmad Shu’aibu ya ce mafiya yawan masu dakon simintin sun daina daukowa zuwa arewacin kasar nan.
Haka zalika ya kara da cewa kamfanonin da ke samar da simintin suma ba safai suke samarwa ba kamar a baya.
Sai dai ya yi albishir da cewa farashin zai sauka nan ba da jimawa ba da zarar lamura sun koma dai-dai.
NMA ta yi korafi kan karancin likitoci a Kano.
Kungiyar Likitoci ta kasa reshen jihar Kano ta koka kan karancin Likitoci a jihar Kano.
 Kano Focus ta ruwaito shugaban kungiyar Usman Ali ne ya yi wannan korafin lokacin da yake ganawa da manema labarai a yayin bikin makon likitoci na bana (2020) da ake yi a birnin Kano.
Shugaban ya koka kan wawan gi6in da ake da shi na likitocin dake kula da marasa lafiya a jihar Kano.
Ya ce  rashin likitocin muninsa ya zarta wanda ake da shi a matakin kasa, inda likita daya yake kula da mutum dubu biyar (1-5,000).
Da yake fashin baki kan yawan likitocin dake Kano, Dakta Usman Ali ya ce, Asibitin Malam (AKTH) mallakar Gwamnatin Tarayya yana da likitoci 623 ya yin da Asibitin Kashi (National Orthopaedic Hospital) ya ke da likitoci 70.
Ya cigaba da cewa asibitoci mallakar Gwamnatin jihar Kano na da likitoci 568 sai kuma wasu ‘yan tsiraru dake aiki a Asibitin Jami’ar Bayero da na Yusuf Maitama sule.
Dakta Usman Ali ya kuma roki gwamnati da ta duba yiwuwar kara alawus din da ake ba wa likitoci da sauran ma’aikatan lafiya na hadarin kamuwa da cututtuka (hazard allowance) wanda ya ce a halin yanzu ana biyan likitoci Naira dubu biyar ne kacal a kowanne wata.
A lokacin bikin, Kungiyar ta karrama darakta a Hukumar dake kula da Asibitocin Kula da Lafiya a matakin farko (KSPHCMB) Dakta Imam Wada Bello saboda jajircewarsa.
Haka kuma kungiyar ta kai tallafin kayan masarufi Gidan marasa lafiya dake Tudun Maliki (Torrey Home).
Dalilai biyar da ya sa mata suka fi son namiji mai gemu.
Mata a Kano sun bayyana dalilai biyar da ya sanya suka fi son namiji mai gemu fiye da wanda bashi da shi.
A hirar da Kano Focus ta yi da wasu ‘yan mata sunce nuna mutuntaka, kyawun fuska ra’ayi, sunna da kuma damar yin wasa da gemun na da cikin dalilan da suka sanyasu zabar maza masu gemu.
Nuna mutuntaka Wata budurwa a nan Kano Farida Abubakar da ke sana’ar sayar da abinci ta ce duk  cikin maza ba wanda ke burgeta fiye da mai gemu.
A cewar ta namiji mai gemu komai kankatarsa yana nuna mutuntaka yana kuma kara gyara shi.
A don haka ta ce matukar ita za ta zabi mijinta to shakka babu mai gemu zata zaba.
Ita kuwa Khadija Adamu da ke Jami’ar Bayero ta ce namiji mai gemu ba wanda ya kaishi kamala da cika ido da kuma nuna mutuntaka.
A don haka ita dai zabin ta shi ne namiji mai gemu ko da kuwa mummuna ne.
Kwanciyar rai Haka zalika matan sunce namiji mai gemu ko ba komai a kwai shiga rai.
Zainab Ka’oji daliba a kwalejin kimiyya da ke nan Kano ta ce ita dai namiji mai gemu ya fi kwanta mata a rai ba tare da l’akari da kalar sa ba.
Ta ce namiji mai gemu yana matukar burgeta musasamn mai mai saje musamman ma idan yana kula da shi.
Ita kuwa Nusaiba Magaji da ke Unguwar Tarauni a nan Kano ta ce baa bin da za a yi da namiji mara gemu ko saje.
Ta ce namiji mai gemu ya fi shiga rai ya kuma fi sanya mace farinciki da zarar ta kalleshi.
A cewar ta mazan da basu da gemu basu da ko dadin kallo.
Ta kara da cewa namijin da bashi da gemo komawa yake kamar mace baya bada sha’awa ko kadan.
Kyawun Fusaka Haka zalika wasu ba’arin yan matan sunce abin da yasa suka fi zabar namiji mai gemu shi ne sun fi wadanda basu da shi kyau.
Fatima Ibrahim da ke unguwar farm Center a nan Kano ta ce maza masu gemu suna da tsananin kyau fiye da shagirai.
Ita kuwa Farida Abubakar da ke unguwar Hauwasa a nan Kano ta ce ana ganin namiji mai gemuma a zahirin sa kaga kyayyakwa.
A don haka ta ce ita dai ta zabi mai gemu domin ko da yana da muni to gemun na boye munin sa.
Zaka iya wasa dashi Ba’arin wasu yan matan kuwa cewa suke sun zabi namiji mai gemu ko dan su yi wasa da gemun.
Khadija Adamu dake Unguwar Kabuga ta ce babban abin da ya sanya ta zabi namiji mai gemu shi ne ko dan ta yi wasa da gemu iya son ranta.
A cewar ta idan mace tana da miji mai gemu to ko ya bata mata rai da ta fara wasa da gemunsa sai zuciyar ta ta sakko.
Sunnah Haka kuma wasu ‘yan matan sun ce sun zabi mai gemu ne domin shi gemu sunna ne.
A cewar Ramatu Shehu ta zabi namiji mai gemu ne saboda cewar mafiya yawan masu ajiye gemu suna dabbaka sunnan ne.
Ko me mazan ke cewa game da ra’ayi matan? Wasu daga cikin samari a nan Kano da Kano Focus ta zanta da su sun bayyana yadda suka tsinci kan su a hannun yan matan.
Mustapha Fagam dalibi ne a jami’ar Bayero da ke nan Kano ya ce ya ga mata ba adadi da zuciyar su ke kaunar namji mai gemu.
Ya ce mata sun sha gaya masa ra’yin su na son namiji mai gemu ko da kuwa mummuna ne.
Ya ce mata da dama ne suka guje shi sabo da bashi da gemu.
Shi kuwa Mustapha Rabi’u da ke sana’ar sayar da katin waya a unguwar Tudun Yola ya ce ya rabu da mata kusan biyar sabo da shi shagiri ne.
Mata nason gemu A cewar Bashir Tahir Sulaiman mata da yawa na manne musu saboda gemun da suke dashi.
A cewar sa yadda mata ke masa saboda gemunsa na sa shi ya dan ji girman kai.
Ya ce hakan ta sanya ya tanaji mai da sauran kayan gyara domin ya ci gaba da burge matan Shima Abdussalam Danjuma da ke zaune a unguwar zoo road ya ce mata na rububin sa saboda kyawun gemunsa.
Ya ce mata basa dauke ido da ga gemusa musamman ma idan ya sanya dogayen kaya da kuma hula.
Ya ce hakan ta sanya shi ya ke sanya mai domin gyaran gemun nasa yadda matan za su so shi sosai.
Said dai duk da wannan batu akwai matan da su kuma gemun bai damesu ba.
Maza masu gemu kazamai ne Wata budurwa mai suna Khadija Nuhu Umar da ke unguwar hotoro ta ce ko kadan namiji mai gemu baya burgeta domin maza masu tara gemu kazamai ne.
Ta ce mafiya yawan mata masu gemu haka suke barin sa butsa-tsa  ba kyan gani  da hakan ke sanya ta shirin yin amai idan taga mai shi.
Wata malamar jinya Asibitin koyar na Aminu Kano Hafsa Inuwa ta ce maza masu gome basa burgenta ko kadan.
A cewar ta masu tara gemu kazamai ne basa iya tsafta ce gemun nasu.
Ko da ya ke ana samun wasu suna wankewa amma duk da haka baya burgeta.
Zanga-zanga- ‘yan sanda sun kama likita da ya harba bindiga a Kano.
Rundunar yan sandan jihar Kano ta kama wani likita bisa zargin harba bindiga  yayin arangama tsakanin masu zanga-zangar #EndSARS da kuma yan daba a nan Kano.
Kano Focus ta ruwaito kwamishinan ‘yan sandan jihar Kano Habu Sani ne ya sanar da hakan ga manema labarai a ranar Talata.
Mista Sani ya ce rundunar ta kuma samu harsashi mai yawa daga wurin likitan da ta kama.
Ya ce ko da yake har yanzu rundunar ‘yan sandan bata samu rahoton mutuwar koda mutum daya ba, amma mutane shida sun jikkata.
Ya kuma ce masu tarzomar sun kone matoci bakwai inda kuma suka farfasa guda takwas, yayin da kuma suka kone Babura biyu.
Mista Sani ya kara da cewa masu tarzomar sun kuma tarwatsa wani Gidan shakatawa a yanin Hausa da ke Sabon Gari.
Kwamishinan ‘yan sandan ya kara da cewa babu abinda ya samu dukkanin wuraren bauta da suka hadar da masallatai da majami’u(coci-coci).
Haka kuma dukkanin makarantun da ke yankin da al’amarin ya faru an basu kulawar da ta da ce.
Sai dai Kano Focus ta gano masu tada husumar sun lalata wani kantin saida kayayyaki mai suna Galaxy da ke kan titin Sarkin yaki   da kuma shagon saida abinci na chicken republic  duka a unguwar Sabon Gari inda kuma suka yi awon gaba da kayayyaki masu yawa.
Haka kuma masu husumar sun kone wani Otal mai suna hotel, Summit Lodge, da ke kantitin Hausa a unguwar Sabon Gari.
Haka zalika a kan titin zuwa filin jirgin sama masu ta’asar sun kone motoci dab da makarantar sakandire ta St.Thomas.
Kwankwaso ya budewa ‘ya’yan makiyaya makaranta a garin Rano.
Tsohon gwamnan jihar Kano Injiniya Rabi’u Musa Kwankwaso ya  bude sabuwar makarantar firamare ta makiyaya mai dauke da azuzuwa shida a kauyen Munture da ke karamar Hukumar Rano.
Kano Focus ta ruwaito an gudanar da bikin bude makarantar ne tare da masallacin juma’a a Talatar nan.
An kaddamar da makarantar ne da dalibai dari uku da za a fara yin karatu da su.
Idan ba a manta ba tun a shekarar 2019 ne tsohon gwamnan Rabi’u yasamar da makarantar Islamiyya a kauyen na Munture wanda.
Baya ga samar da makaratar ne kuma ya dasa dambar gina makarantar Firamare da aka bude a yau.
Da yake jawabi yayin bude makarantar Rabi’u Musa Kwankwaso ya ya ce daliban da za a dauke za su yi karatu ne  kyauta.
Kwankwaso ya kuma ce nan bada jimawa ba za su samar da kwamfutoci a makarantar domin samar da ilimin na’ura mai kwakwalwa ga ‘ya’yan makiyayan.
Haka zalika ya ja hankalin iyaye da malaman da za su koyar a makarantar da su jajirce don samar da ilimi nagartacce ga yaran kauyen.
Haka kuma a nata bangaren gidauniyar Kwankwasiyya wato (Kwankwasiyya Development Foundation) ta ce za ta dauki nauyin malaman da za su dinga koyarwa a makarantar.
Wasu daga cikin al’ummar yankin sun bayyana jin dadin su bisa samun makarantar.
Malam Abdullahi Usman dattijo ne a kauyen mai kimanin shekaru 70 ya ce kafin samar da wannan makaranta ‘ya’yan su na tafiyar kilomita uku akafa zuwa makaranta da hakan ya sa suka daina zuwa baki daya.
Ya kara da cewa bai yi zaton ganin irin wannan ci gaba a kauyen na su ba.
Shima wani dattijo mai suna Muhammadu Tukur Adamu dan shekaru 65 ya ce ‘ya’yan sa basa zuwa makaranta saboda nisa amma samar da wannan makaranta yazama wajibi ya rinka tura ‘ya’yan sa makaranta.
Hukumar ta ce fina-finai ta Kano ta fara tantance sha’irai.
Hukumar tace fina-finai da dab’i ta jihar Kano ta fara tantance sha’irai masu begen fiyayyen halitta yau  Talata anan Kano.
Kano Focus ta ruwaito hakan na cikin wata sanarwa mai dauke da sa hannun jami’in hulda da jama’a na hukumar Zahraddin Kofar Nassarawa.
Sanarwar ta ce shugaban hukumar Alhaji Isma’ila Na’abba Afakalla, na cewa, an kasa kwamitin ne gida biyu da masu tantance mata da kuma maza.
Ya ce kwamitin zai tabbatar da cewa duk wani sha’iri a jihar Kano an tantance shi.
A cewar sanarwar dai, ‘yan kwamitin tantancewar sun hada da jami’an hukumar da kuma wasu daga cikin sha’iran.
Mambobin kwamitin sun hadar da Alhaji Sidi Abba, Bashir Dan Musa, da Bashir Dandago, sai kuma Jamilu Kofar Waika, da kuma Kabiru Dan Dogarai.
Da suke Magana a madadin Sha’iran Bashir Dandago, da Bashir Dan Musa sun bukaci dukkanin sha’iran da ke jihar Kano da su bada hadin kai domin tsabtace harkar ta su.
A na sa ran kwamitin zai dinga zama a duk ranekun Litinin, Talata da kuma Laraba domin gudanar da ayyukan sa.
Haka kuma kwamitin zai kwashe makwanni uku ne ya kammala aikin tantancewar.
Zanga-zanga: Ana zargin mutane hudu sun mutu a Kano.
Ana zargin mutane hudu sun mutu a unguwar Sabon Gari da ke nan Kano bayan da zanga-zangar #EndSARS ta rikide zuwa tashin hankali.
Kano Focus ta ruwaito matasa dauke da makamai ne a yau Talata suka farma jama’a baya ga kona tayoyi a unguwar ta Sabon Gari.
Da ga bisani kuma suka fara tare jama’a suna kona baburan su tare da raunata su.
A cewar shaidar gani da ido Bala Ibrahim a jiya ne wasu matasa da galibinsu ba Hausawa ba ne suka gudanar da zanga-zanga a Kano da kuma ta zama kamar tsokana.
Bayan ci gaba da zanga-zangar a yau Talata ne zaga-zangar ta rikide zuwa tashin hankali da har ake zargin mutane hudu sun rasa ransu ciki har da karamar yarinya.
Kawo yanzu dai jama’a na ta barin kasuwar ta Sabon Gari don komawa gidajen su domin tsira da rayukan su  .
Za mu bada cikakken tsaro yayin zaben kananan hukumomi a Kano-Kwamishinan ‘yan sanda.
Rundunar yan sandan jihar Kano ta ce ta shirya tsaf domin ganin an gudanar da zaben kananan hukumomi cikin lumana da kwanciyar hankali.
Kano Focus ta ruwaito kwamishinan yan sandan jihar Kano Habu Sani ke bada tabbacin hakan lokacin da ya karbi bakuncin shugaban Hukumar zabe ta jihar Kano Garba Ibrahim Sheka a ranar Litinin a ofishinsa.
Kwamishinan ya ce tallafawa hukumar zaben da isashshen tsaro ya zama wajibi domin ganin komai ya tafi dai-dai.
Ya ce idan za su tsallake jihar Kano su bada gudunmawa a wasu jihohin kamar Jihar Edo to ya zama wajibi su ninka kokarin su a jihar Kano.
A don hakan ne kwamishinan ya ce zai ninka kokarin sa wajen tabbatar da tsaro yayin zaben kanan hukumomi dake tafe.
Idan ba a manta ba dai Hukumar zabe ta jihar Kano KANSAIC ta ayyana ranar 16 ga watan Janairun badi a matsayin ranar da za a gudanar da zaben kananan hukumomin a fadin jihar nan.
Da yake nasa jawabin shugaban Hukumar zaben ta jihar Kano Garba Ibrahim Sheka ya ce sun kawo ziyarar ne domin neman tallafin rundunar wajen gudanar da sasihin zabe.
Baka da ‘yancin da ya fi mallakar katin dan kasa-Sarkin Karaye.
Mai martaba sarkin Karaye Ibrahim Abubakar na II ya bukaci al’ummar masarautar sa da su tabbata sun mallaki katin dan kasa.
Kano Focus ta ruwaito wannan na kunshe ne cikin wata sanarwa da jami’in hulda da jama’a na masarautar Haruna Gunduwawa ya fitar a ranar Litinin.
Ta cikin saanrwar sarkin na wannan kira ne ya yin da ya karbi bakuncin shugaban Hukumar katin dan kasa (NIMC) shiyyar Kano Lawan Yahya ranar Litinin a Fadar sa.
Sarkin ya ce katin dan kasa na da muhimmancin gaske a don hakan ne ma ya zama waji ba jama’a su ta shi su mallaka domin kare kansu da ga wasu matsalolin rayuwa.
Ya kara da cewa masarautar Karaye a shirye ta ke ta baiwa Hukumar ta NIMC dukkanin hadin gwiwar da suke bukata wajen ciyar da ayyukan su gaba.
Mr Ibrahim ya kara da cewa yana daga cikin abin da masarautar ta sanya a gaba, rungumar duk abin da ke da muhimmanci hannu biyi.
A nasa jawabin shugaban Hukumar ta NIMC shiyyar Kano Lawan Yahya ya ce sun je fadar Sarkin ne domin neman taimakon sa wajen gudanar da ayyukan su.
Ya kara da cewa da hadin gwiwar masarautar zai taimaka musu ainun wajen cimma nasarar ayyukan su.
Rundunar ‘yan sanda ta musanta kashe matashi a Kano.
Rundunar ‘yan sandan jihar Kano ta musanta zargin da ake mata na kisan wani matashi mai suna Saifullahi Sani a unguwar Kofar Mata dake birnin Kano.
Kano Focus ta ruwaito cewar wannan na kunshe ne cikim wata sanarwa da jami’in hulda da jama’a na rundunar Abdullahi Haruna Kiyawa ya fitar a ranar litinin.
Sanarwar ta ruwaito kwamishinan ‘yan sanda na jihar Kano Habu A Sani na cewa hukumar ta samu sanarwa cewa ‘yan daba na fada a unguwar Kofar Mata a jiya Lahadi.
A cewar sa hakan ce ta sanya runudunar ta tura jami’anta domin dai-daita al’amura.
Yace yayin kai daukin ne hukumar ta samu nasarar kama mutum biyu da ake zargi, rike da wukake.
Ya ce Hukumar ta kama matshi ne bayan da tuni aka soke shi da wuka a jikinsa tare da wani jami’in dan sanda.
Bayan da aka kai shi asibiti ne kuma ya mutu a can, inda shi kuma dan sandan aka mai da shi wani asibitin domin ci gaba da karbar magani.
Idan ba a manta ba a yau litinin ne al’ummar yankin Kofar Mata suka  fito zanga -zanga dan nuna fushin su kan zargin da suke yiwa jami’an ‘yan sanda na kashe wani matashi  Saifullahi Sani Musa mai shekaru 23.
matasa da dama ne suka mamaye titin Kofar mata da kewaye suna kona tayoyi tare da hana jama’a wucewa domin nuna adawar su da kisan matashin.
mahaifin matashin Sani Musa Kofar Mata ya shaidawa Kano Focus cewa da misalin karfe daya na dare jami’an yan sanda suka kai sumame unguwar suka kuma kama dan nasa lokacin da yake bacci a kofar gida.
Mista Musa ya kara da cewa bayan da gari ya waye yana kokarin tafiya ofishin yan sandan ne guda daga cikin yan kwamitin unguwar ya shaida masa cewar yan sanda sun kashe dan nasa.
Ya kara da cewa dan kwamitin ne ya shaida masa gawar dan nasa tana sashen bada agajin gaggawa na asibitin murtala amma za su kaita dakin ajiyar gawawwaki.
Malam Musa yace akwai raunukan duka da dama a jikin yaron da yake zargin jami’an ‘yan sanda sunyi masa.
Shima wanda ke tare da mamacin a lokacin da jami’an ‘yan sandan suka zo samamen Hamisu Muhammad yace suna bacci yayin da ‘yan sandan suka zo.
ya kara da cewa daga nan ne suka yi yinkurin tafiya dasu wanda shi kuma yasamu nasarar tsarewa.
To sai dai rundunar yan sadan ta musanta wannan zargi inda ta ce kokadan bata da hannu kan kisan matashin.
Masu zanga-zanga a Kano sun nemi a biya musu bukatu uku.
Yayin da zanga-zangar juyin juya hali ta shiga kwana na hudu  a Kano, masu zanga-zangar #EndSARS, #Endbadgovernance da dangogin su sun nemi da a biya musu bukatu uku kafin su janye.
Kano Focus ta ruwaito masu zanga-zangar sun nemi gwamnati da ta kawo karshen mulkin kama karya  da kawo sauye-saye a ayyukan jami’an tsaron kasar nan da kuma  kawo karshen matsalar tsaro a arewacin Najeriya.
Matasan sun faro zanga-zangar ta yau litinin ne da misalin karfe bakwai na safe, da ga kan titin Sarkin yaki da ke unguwar Sabon Gari zuwa Faransa road suka bi ta  No mansland, zuwa Zungeru suka tike a filin jirgin saman Malam Aminu Kano.
da yake zantawa da Kano Focus guda cikin mansu zanga-zangar Ahmad Aminu ya ce sun fito ne domin su nuna rashin jin dadin su da yadda al’amura ke tafiya a kasar nan.
Ya ce lokaci ya yi da gwamnati za ta yi abin da ya da ce wajen gyara fasalin jami’n tsaron kasar nan.
Ita kuwa Fatima Sani cewa ta yi ita fa ta fito ke nan sai kuma yadda Allah ya yi da ita ko kuma gwanmati ta gyara rayuwa jama’a.
“Zamu ci gaba da yin zanga-zangar nuna adawa da masu garkuwa da mutane, da masu kisan jama’a ba gaira ba dalili, da kuma uwa uba boko haram” a cewar ta.
Ita kuwa Jane Mbah ta ce zanga-zangar ta wuce batun a kawo karshen SARS, sai dai batu ne na kawo karshen gwmnatin kama karya a kasar nan.
Zanga-zanga ta barke bayan da aka zargi jami’an ‘yan sanda da kisan matashi a Kano.
Al umma da dama ne suka  fito zanga zanga a unguwar kofar mata dake cikin birnin Kano dan nuna fushin su kan zargin da suke yiwa jami’an ‘yan sanda na kashe wani matashi  Saifullahi Sani Musa mai shekaru 23.
Kano Focus ta ruwaito cewa matasa da dama ne suka mamaye titin Kofar mata da ke waye a da safiyar yau litinin, suna kona tayoyi tare da hana jama’a wucewa domin nuna adawar su da kisan matashin.
mahaifin matashin Sani Musa Kofar Mata ya shaidawa Kano Focus cewa da misalin karfe daya na dare jami’an yan sanda suka kai sumame unguwar suka kuma kama dan nasa lokacin da yake bacci a kafar gida.
“Yaro na kowa ya sanshi baya shan komai hasalima akwance yake a kofar gida saboda zafi.
“Bayan sun kamashi a daren naje ofishin ‘yan sanda sai akacemin ai tunda yan sanda ne na bari da safe naje,” a cewar mahaifin yaron.
Mista Musa ya kara da cewa bayan da gari ya waye yana kokarin tafiya ofishin yan sandan ne guda daga cikin yan kwamitin unguwar ya shaida masa cewar yan sanda sun kashe dan nasa.
Ya kara da cewa dan kwamitin ne ya shaida masa gawar dan nasa tana sashen bada agajin gaggawa na asibitin murtala amma zasu kaita dakin ajiyar gawawwaki Malam Musa yace akwai raunukan duka da dama a jikin yaron da yake zargin jami’an ‘yan sanda sunyi masa.
Shima wanda ke tare da mamacin a lokacin da jami’an ‘yan sandan suka zo samamen Hamisu Muhammad yace suna bacci yayin da ‘yan sandan suka zo.
ya kara da cewa daga nan ne suka yi yinkurin tafiya dasu wanda shi kuma yasamu nasarar tsarewa.
“Baya shaye-shaye ko hayakin taba ma baya son shaka kuma basu kamashi da komai ba amma suka kasheshi wannan zalinci dayawa yake,” in ji Malam Hamisu.
Daya daga cikin yan uwan mamacin Musa Dahiru Kofar Mata cewa ya yi ‘yan sandan sun shigo cikin unguwar ne da daddare Inda suka rinka harba bindiga wanda daga bisani sukayi awan gaba da yaron da yake bacci da sauran yara.
Ya kuma ce bayan duka da suka lakadawa mamacin haka zalika sun sare shi a jiki.
Mista Dahiru yace suna bukatar hukuma ta dauki mataki akan kisan da akayiwa yaron tare da hukunta duk wanda keda hannu a cikin al’amarin.
A nasa bangaren mai magana da yawun rundunar ‘yan sandan jihar Kano Abdullahi Haruna Kiyawa ya ce sun samu labarin afkuwar lamarin kuma suna cigaba da gudanar da bincike.
Babbar Kotu a Kano ta dakatar da karamar kotu tuhumar shugaban Hukumar KAROTA.
Babbar kotun jihar Kano mai lamba bakwai ta dakatar da kotun majestiri mai lamba 12 daga ci gaba da sauraron shari’ar zargin  cin hanci da rashawa da ake yiwa shugaban Hukumar KAROTA Bappa Babba Dan Agundi.
Kano Focus ta ruwaito mai shari’a Malam Usman Na’abba ne ya bada umarnin  dakatarwar ranar Litinin har sai babbar kotun ta duba ko ma karamar kotun na da hurumi umartar wanda ake kara da ya bayyana da kansa a gabanta.
Haka kuma ta sanya ranar 26 ga watan Oktoba da muke ciki domin fara nazartar shari’ar da aka faro a karamar kotun.
Tun da fari dai lauyan da ke kare shugaban hukumar Karota Barista Mutawakil Ishaq Muhammad, ne ya garzaya babbar kotun yana kalubalantar hukuncin da kotun Majistiret mai lamba 12 karkashin mai shari’a Muhammad Jibril da ta nemi shugaban Hukumar ta KAROTA Bappa Babba Dan Agundi ya gurfana a gaban ta ba tare da wakilci ba.
Idan ba a manta ba dai wani direban Adai-daita sahu Abdullahi Yahya Mai Sango ne ya shigar da karar gaban kotun Majestiri yana kalubalantar Baffa Babba Dan Agundi bisa laifin cin hanci da rashawa da kuma cuta kan na’urar Tracker.
Hakan ta sanya kotun majistirin ta aike da sammaci har sau biyu ga Dan Agundi da ya bayyana a gaban ta sai dai hakan yaci tura.
Sai dai lauyan mai kara Barista Abba Hikima Fagge yace dakatarwar da babbar kotun tayi na ci gaba da sauraron shari’ar a karamar kotun ba yana nufin mista Dan Agundi ba zai bayyana a gaban kotu ba.
A cewar sa hakan zai kawo tsaiko ne kawai amma da zarar babbar kotun ta kamala nazarin ta za ta bada umarini ya bayyana.
Zanga-zanga: NECO ta dage rubuta jarrabawar Kwamfuta.
Hukumar shirya jarrabawar fita daga Sakandire ta kasa NECO ta ‘dage rubuta jarrabawar Kwamfuta da ta tsara rubutawa a ranar Litinin 19 ga watan Oktobar 2020.
Kano Focus ta ruwaito wannan ya biyo bayan ci gaba da ruruwar zanga-zangar neman a kawo karshen tsagin rundunar yansanda ta SARS da a kewa take da #EndSARS.
A cewar jami’in hulda jama’a na Hukumar Azeez Sani aranar 16 ga watan Oktoba masu zanga- zangar sun kame motar hukumar makare da takardun jarrabawa a Kofar shiga birnin Benin da ke jihar Edo.
Hukumar dai ta NECO ta tsara cewar daliban da za su fita a bana zasu rubuta jarrabawar faratikal na kwamfuta a ranar 19 ga watan Oktobar da muke ciki.
Sai dai a cewar mista Sani Hukumar ta dage jarrabawar ne sakamkon wancen danyen aiki da masu zanga-zangar suka yi da kuma rashin isar kayan akan lokaci ga sauran sassan kasar nan.
“NECO ta zabi ta soke jarrabawar ne domin baiwa jarrabar kariya da kare kimarta domin kada a samu wata Baraka.” A cewar sa.
Sai dai kawo yanzu hukumr bata sanya wata rana da za a sake rubuta jarrabawar ba.
Jayayya: Matashi ya kashe abokinsa a Kano.
Wani matashi mai suna Iliyasu Tanimu dan asalin karamar hukumar Garun Malam a nan Kano ya kashe Abokisa Ibrahim Sani biyo bayan sa-in-sa da ta faru a tsakanin su.
Kano Focus ta ruwato Mista Iliyasu mai shekaru 35 ya yi amfani da wuka ne wajen kashe abokin na sa a ranar Alhamis.
Shaidun gani da ido sun shaidawa Kano Focus cewa mista Sani yana kan hayar sa ne ta zuwa masallaci domin sallar azahar abokin nasa ya farmasa.
A cewar su mai kisan ya sokawa abokin nasa wuka ne a makwogwaro da kuma idanunsa lamarin da yayi sanadiyyar rusuwar sa.
Da yake amsa tambayoyin jami’an tsaro, mista Ilyasu ya ce sun samu yar jayyane kawai amma ba yana nufin kashe shi ba.
Ya kara da cewa ya aikata kisanne bayan da ya tsinci kansa a cin yanayi na damuwa.
Sai dai al’ummar garin sun tabbatar da cewa mista Iliyasu yana shaye-shaye.
Kakakin rundunar yan sandan jihar Kano Abdullahi Haruna Kiyawa ya tabbatar da faruwar al’amarin.
Mista Kiyawa mai mukamin mataimakin sufurtandan ‘yan sanda ya ce su na samun rahoto suka isa wurin domin ceton wanda aka soka.
Sai dai bayan da aka garzaya da shi babban asibitin Kura ne kuma likitoci suka ce ya mutu.
Ya kara da cewa tuni suka kama wanda ake zargin kuma za a ci gaba da tuhumar sa kana a aike da shi gaban kuliya domin ya girbi abinda ya shuka.
KEDCO ce ke jawo matsalar karancin ruwan sha a Kano-Water Board.
Hukumar samar da ruwan sha ta jihar Kano (KNSWB) ta ce rashin isashshiyyar wutar lantarki da hukumar KEDCO ke hana su ya sanya ake samun karancin ruwan sha a jihar Kano.
Kano Focus ta ruwaito shugaban hukumar Ahmad Garaba Kofar Wambai ne ya bayyana hakan ga manema labarai ranar Talata a nan Kano.
Mista Wambai ya ce Hukumar sa na iya kokarinta wajen ganin ta wadata al’ummar jihar Kano da ruwan sha, amma Hukumar ta KEDCO na dakile kokarin nata.
“Basa bamu lantarki yadda ya kamata, kuma idan wani al’amari ya faru da za su janye lantarki basa gayamana da gaggawa domin musan abun yi sai dai kawai muga babu.
“Duk da cewa muna daya daga cikin manyan abokanan huldar su amma basa yimana abin da ya kamata.” A cewar Mista Wambai.
Sai dai yayin da Kano Focus ta tuntubi Kamfanin na KEDCO kan wannan zargi da ake yi masa, Kamfanin ya musanta zargin.
A cewar jami’in hulda da jama’a na Kamfani Sani Ibrahim Shawai, ko kadan matsalar rashi ruwa a jihar Kano bata da alaka da KEDCO.
Mista Shawai ya ce Hukumar na son daura musu jakar tsaba ne kawai domin sun gaza fahintar da al’umma dalilan su na hana su ruwan sha.
“Wannnan ma ai ba abin da hakali zai dauka ba ne, Hukumar Water Board tana kan tsarin bangarorin da suke samun wuta sama da ta awa ashirin a rana.
“Idan suna da wata matsala da suke ganin ta hana su samar da ruwa ga al’umma to su nemota amma ba batun wutar lantar ki ba.” Shawai ya ce.
Haka zakila Mista Shawai ya kara da cewa ba wannan ne karo na farko da Hukumar ke alakanta mtsalar da kamfanin na KEDCO ba.
Zaben Kananan hukumomin Kano zai lakume sama da Naira miliyan dubu biyu.
Gwamnatin jihar Kano ta ce za ta kashe Naira biliyan biyu da miliyan dari uku wajen shirya zaben kananan hukumomin da ke tafe.
Kano Focus ta ruwito kwamishinan yada labarai na jihar Kano Muhammad Garba ne ya sanar da haka ga manema labarai jim kadan bayan kammala zaman majalisar zartarwa ta jihar Kano a ranar Laraba.
Muhammadu Garaba ya ce kudaden za ayi amfani da sune wajen sayan kayayyakin da za a gudanar da zaben, da sauran bukatu da ka taso yayin zaben.
Idan ba a manta ba dai a cikin makon jiya ne, hukumar zabe ta jihar Kano ta ce za ta gudanar da zaben Kananan hukumomi a ranar 16 ga watan Janairun shekara 2021.
Jadawalin zaben da hukumar ta fitar ya baiwa Jam’iyyun siyasa tsawon watanni uku su yi shirye shiryen da suka kamata domin tunkarar zaben.
Shugaban hukumar zaben Garba Ibrahim Sheka ya ce baya ga tsare tsare da ganawa da daukacin masu ruwa da tsaki domin samun nasara, hukumar ta fitar da farashin takardun shiga zabe ga ‘yan takara.
A wannan karon dai hukumar zaben ta Kano tace kamfanonin cikin gida zata baiwa kwangilar buga takardun zabe domin rage kudaden da take kashewa.
Tuni dai shugaban hukumar zaben ta Kano ya ce zai tabbatar da adalci ga dukkanin Jam’iyyu da zasu shiga zaben.
Inanan a cikin Kwankwasiyya- Abba Kabir.
Dan takarar gwamnan jihar Kano a jam’iyyar PDP a zaben shekarar 2019 Abba Kabiru Yusuf ya musanta labaran da ake yadawa cewar yana shirin ficewa daga tsagin Kwankwasiyya.
Kano Fous ta ruwaito cewar Abba Kabir na musanta zargin ne cikin wata sanarwa da jami’in yada labaran sa Ibrahim Adam ya fitar ranar Juma’a a Kano.
Mista Yusuf ya ce labaran batun ficewar sa da ga tsagin na Kwankwasiya da kuma maye gurbin sa da tsohon shugaban asusun tallafawa manyan makarantu Tet Fund Abdullahi Baffa Bichi kanzon kurege ne kawai.
Ya ce bazuwar labarin a shafukan Facebook, ya samo asali ne daga wasu maƙiya masu yaɗa ƙarerayi da su ka ƙware wajen kitsa labaran ƙarya.
Ya kara da cewa sun yin hakan ne domin ganin sun kawo ruɗani a cikin tafiyar ta Kwankwasiyya.
A don hakan ne ma ya bukaci jama’a musamman ma mabiya darikar ta Kwankasiyya da su yi watsi da wannan batu.
Jam’iyyar APC a Kano na yunkurin hallakani-Saha’aban Sharada.
Dan Majalissar tarayya mai wakiltar karamar hukumar birni Sha’aban Ibrahim Sharada ya zargi jam’iyyar APC ta jihar Kano da bada umarnin hallakashi.
Sha’aban Sharada ya ce jam’iyyar ta bada umarnin ne yayin zaben fidda gwani na ‘yan takarar shugabancin kujerar shugabancin karamar Hukumar ta birni.
Kano Focus ta rawaito dan majalisar ya bayyana hakanne ya yin hirarsa da Freedom Radiyo ranar Lahadi.
Ya ce shugaban jam’iyyar APC na karamar hukumar birni Malam Sani Fata da makarrabansa sun yi amfani da sojojin haya amatsayin shugabanin mazabu, da su ne su kayi dangwale ba ainihin shugabanin jam’iyyar na mazabu ba.
Ya kuma ce akwai wasu manya da ke tare da gwamnati su biyu a karamar da suka turo da yan daba domin tarwatsa taron, kuma su hallakashi.
A cewarsa hakan ta sanya ba shiri shi da magoya bayansa suka bar wurin da ake gudanar da zaben Da gangan aka raba kan jam’iyya Sha’aban Sharada ya ce da gangan aka bar jam’iyyar APC ta rabu gida biyu a karamar hukumar Birnin zuwa bangaren dake samun goyan bayan gwamnati da kuma bangaren sa dake samun temako daga Allah.
“Kamar yadda yake idan aka gaza samun sulhu tsakanin ‘yan takara ana gudanar da zaben fidda gwani to a karamar hukumar birni ma haka ce ta kasance.
“Bangaren gwamnati sun bada nasu dan takarar Hafizu Alfindiki muma bangaren mu mun tsaida Murtala Sunusi Dandawaki,” a cewar sa.
Malam Sharada ya sun biya kudin form na takarar shugabancin karamar hukumar dana kansiloli goma sha uku naira miliyan daya da dubu dari takwas.
Amma jam’iyyar taki basu fom din har saida suka rubuta takadar korafi zuwa ga shugabancin jam’iyyar na jiha kana daga baya ana sauran kwana daya a gudanar da zabe aka basu fom din.
“A ka’ida idan muka cike zamu kaiwa jam’iyya matakin karamar hukuma su sa hannu,daga nan mukai matakin jihar amma bisa mamaki bayan mun cike fom din saida muka yini muna neman wanda zai karba yasa hannu amma mun rasa.
 “Jam’iyyar APC tayi taro ne kawai tare da sanar da son zuciyar su maimakon bari a fafata a zaben fidda gwani,” inji Sharada.
 Siriki ne ya ya jagoranci zaben Sha’aban Sharada ya ce jam’iyya ta turo mutum biyu a matsayin turawan zabe da daya daga cikin su sirikin Baffa Babba ne.
Ya kara da cewa shugabannin jam’iyya a karamar Hukumar birni da kudin tsarin jam’iyyar ya nemi su yi zabe su dari uku da tamanin ne.
Amma dari hudu da hudu ne suka kada kuri’a, da hakan ke nuna sun wuce adadin da kundin tsarin mulki ya tanada.
“wai mutum dari hudu sun zabe su mu kuma dan takarar mu ya samu kuri’a hudu.
“Lokacin da muka je filin zabe sai aka hana ainihin shugabanin jam’iyya katin makalawa da zai basu damar shiga suyi zabe,” inji shi.
Ya kara da cewa da anyi zabe kamar yadda kundun tsarin mulkin jam’iyya ya tanadar tabbas za su karbi kowanne irin sakamako.
“Kiri-kiri baturen zabe Yusuf Lajawa ya ce ba zaibi kundun tsarin mulkin jam’iyya ba, shi zayyi amfani da umarnin Abdullahi Abbas ne kawai.
Malam Sharada ya kuma ce suna shirye-shiryen daukar matakin da ya dace akan irin kama karyar da akayi masu.
Rundunar sojin saman kasar nan ta gyara jiragen yaki uku a Kano.
Rudunar sojin saman kasar nan ta gyara jiragen yaki uku a Kano domin ci gaba da yaki da ayyukan ‘yan ta’adda a  kasar nan.
Kano Focus ta ruwaito wanan shi ne karo na biyu da da ake aikin gyaran jiragen yakin kasar nan a nan Kano.
Da yake jawabi ya yin karbar jiragen da aka kammala gyarawa, ranar Asabar babban kwamandan sojin saman kasar nan Air Sadiq Abubakar ya ce an zabi Kano ne domin aikin gyaran jiragen domin a rage kudaden da ake kashewa idan an kai kasasen ketare.
Ya ce jiragen da aka gyara za a aike da su ne jihohin Katsina, Zamfara, da Kaduna domin ci gaba da aki da’ yan ta’adda a arewacin kasar nan.
Idan za a tuna dai arewacin Najeriya ta shiga muwuyacin hali kan al’amuran tsaro, da hakan ke neman tabarbara yankin baki daya.
Ko a satin nanma sai da aka sami rahoton yadda ‘yan ta’adda suka kashe mutane 43 a rana guda a jihar Borno.
Ko da yake majalisar dinkin duniya ta ce a nata binciken mutane dari da sha daya aka kashe, zancen da gwanatin tarayya ta musanta.
Ba za a bude bodar Najeriya ba-Nanono.
Ministan Aikin Gona na Kasa Muhammad Sabo Nanono ya ce babu ranar da za a buɗe iyakokin kasar nan.
Kano Focus ta ruwaito Ministan ya bayyana hakan ne a ranar Asabar yayin taron bikin rabon kayan aikin gona ga manoman da ambaliyar ruwa ta rutsa da su a jihar Kebbi.
Nanono ya ƙara da cewa har yanzu gwamnatin tarayya ba ta shirya buɗe iyakokin ƙasar nan ba, domin har yanzu tana nan akan bakarta na ganin harkar noma a ƙasar nan ta bunƙasa.
“Manoma a ƙasar nan sun yi matuƙar ƙoƙari wajen noma kayayyakin abinci da su ka haɗa da Shinkafa da Gero da Dawa da kuma Riɗi.
“Har yanzu gwamnatin tarayya ba ta shirya buɗe iyakokin ƙasar nan ba, hakan ne ya sanya gwamnatin ta shirya domin baiwa manoman da su ka haɗu da ibtila’in ambaliyar ruwa tallafi domin haɓaka noman rani.
“Domin hakan zai sanya su samu abin da su ka yi asara a lokacin damuna” In ji Sabo Nanono.
Da gaske ne an ce za a bude boda? A makon jiya ne dai Ministar Kuɗi ta ƙasa Zainab Shamsuna Ahmed, ta ce za a iya buɗe kan iyakokin ƙasar nan ba da jimawa ba.
Zainab Shamsuna Ahmed ta bayyana hakan ne a lokacin da ta ke zantawa da manema labarai na fadar gwamnatin tarayya.
Ta ce kwamitin fadar shugaban ƙasa da aka kafa kan lamarin ya kammala aikinsa kuma ya bayar da shawarar a buɗe.
Ta ƙara da cewa nan ba da ɗaɗewa ba kwamitin zai gabatar da rahotonsa ga shugaban Ƙasa Muhammadu Buhari, daga nan kuma za a gabatar da sanarwa a hukumance kan lamarin.
Yaushe Aka Rufe? Tun dai a cikin watan Agustan shekarar 2019 ne gwamnatin tarayya ta rufe iyakokin ƙasar nan da zummar daƙile yawaitar fasa-kwauri da kuma bunƙasa tattalin arziki.
Matakin rufe iyakokin ya ja hankalin mutane da dama a kasar nan tare da jawo ce-ce-ku-ce, inda wasu ke goyon baya wasu kuma ba sa goyon baya.
A cikin watan Maris din shekarar da mu ke ciki fadar shugaban ƙasa ta ce ‘yan kasar nan sun ga irin amfanin da rufe iyakokin ya yi a fannin tattalin arzikinta.
Malam Garba Shehu, kakakin Shugaba Muhammadu Buhari, wanda shi ne ya bayyana hakan, ya jaddada cewa ba za a bude iyakokin kasar ba sai gwamnati ta samu tabbaci daga wurin makwabtanta cewa ba za a su rika yin abubuwan da suka saba wa doka ba a kan iyakokin.
EFCC ta gurfanar da Jami’in Hukumar Gyaran Hali gaban kuliya.
Nasiru Yusuf Hukumar yaki da cin hanci da rashawa ta kasa EFCC ta gurfanar da mataimakin shugaban gidan Yari na kasa dake jihar Katsina, Abubakar Sani a gaban Mai shari Hadiza Sabi’u Shagari dake babbar Kotun Tarayya ta Katsina.
Hukumar yaki da cin hanci da rashawa ta kasa EFCC ta gurfanar da mataimakin shugaban gidan Yari na kasa dake jihar Katsina, Abubakar Sani a gaban Mai shari Hadiza Sabi’u Shagari dake babbar Kotun Tarayya ta Katsina.
Jaridar Kano Focus ta rawaito cewa ana tuhumarsa ne da laifuka guda shida da suka hada da hadin baki da zamba cikin aminci.
A sanarwar da mai magana da yawun hukumar reshen jihar Kano Idris Isyaku ya turawa jaridar Kano Focus ta ce wanda ake zargin yayi amfani da ofishin sa wajen karbar naira miliyan biyu a hannun wasu mutane da sunan zai sama musu da aiki a Hukumar Gidan Yari ta kasa.
Haka zalika ana zargin sa da karbar kudi Naira dubu dari uku da Naira dubu biyar a hannun  Umar Himma da Surajo Ibrahim da kuma Abubakar Gambo duk da sunan zai sama musu aiki.
Bayan karbar korafin ne sai Hukumar ta gayyaci wanda ake zargi amma yaki amsa gayyatar ta har zuwa ranar ashirin da shida ga watan Agustan shekarar da muke ciki inda ya bayyana a gabanta.
” Bayan anyi masa tambayoyi sai hukumar ta ba da belinsa, amma sai ya karya dokokin belin kuma yaki bayyana a gaban kotu har sau biyu.
” A ranar labara sha daya ga watan Nuwambar da yagabata ne Hukumar ta kama shi a garin Abuja tare da dawo dashi ofishin Hukumar dake nan jihar Kano,” a cewar jawabin.
Bayan gurfanar da shi a gaban kotu, wanda ake zargin ya musanta dukkan tuhumar da akeyi masa inda lauyan sa G.U Jafaru ya nemi kotun data bada belin wanda yake karewa.
Saidai kuma lauyan masu kara ya soki bukatar ba da belin inda kotu ta ba da umarnin a cigaba da tsare wanda ake karar Abubakar Sani a hannun Hukumar ta yaki da cin hanci da rashawa har zuwa ranar 1 ga watan Disambar shekarar da muke ciki domin sauraron bukatar bada beli.
Kofin kalubale: Jara’af ta lallasa Kano Pillars da ci 3 da 1.
Kungiyar Kwallon kafa ta Kano Pillars tayi rashin nasara a hannun takwararta ta ASC Jara’af da ci 3 da 1 a gasar kofin kalubale na nahiyar Africa wato (CAF Confederation) da aka fafata a jiya Asabar.
Kano Focus ta ruwaito ya yin wasan na jiya Pillars ce  ta fara zura kwallan farko a minti na 12 ta hannun dan wasanta   David Ebuka.
Kafin daga bisani dan wasa  Zakky Bassane ya ramawa Jara’af kwallan da aka zura musu a minti na 17.
Haka kuma  dan wasa  Samba Diallo ya kara wa Kano Pillars kwallo ta biyu a minti na 38.
Haka zalika dan wasa Libasse Gueye ya tabbatar da nasarar kungiyar bayan zura kwallo ta uku da ya yi aminti na 80, mintina goma kafin tashi daga wasan.
Sai dai bayan kammala wasanne na jiya kyaftin din kugiyar kwallon Kafa ta Kano Pillars Rabi’I Ali ya ke cewa har yanzu suna da karsashi kan was an.
A cewar sa suma idan an dawo nan gida Najeriya ba ko shakka za su rama kwallayen su harma su samu Nasara.
Ya kuma bukaci magoya bayan kungiyar ta Kano Pillars da kada gwiwarsu ta yi sanyi, a cewarsa baya dar din samu Nasara a wasansu na gaba.
Ana saran a mako mai zuwa kungiyar kwallan kafa ta Kano Pillars za ta karbi bakuncin Jara’ar a filin wasa na Ahmadu Bello dake Kaduna domin buga zagaye na biyu na gasar.
Ziyarar sarkin Kano masarautun Najeriya ‘daga martabar Kano ne-Ganduje.
Gwamnan Kano Abdullahi Umar Ganduje ya ce ziyarar da Sarkin Kano Alhaji Aminu Ado Bayero ya kai wa wasu daga cikin sarakunan kasar nan na daga martabar Kano ne.
Kano Focus ta ruwaito Ganduje ya bayyana hakan ne a bikin maukibin Qadiryya karo na 70 da ya gudana ranar Asabar a nan Kano.
Ganduje ya ce ziyarar da ya kaiwa Sarkin Musulmi, da Sarkin Gombe da na Ilorin da kuma na Bidda da sauran sarakuna ya nuna yadda Kano ke da daraja a idon sarakunan.
Ya kuma bukaci Sarkin da ya ci gaba da hada hannu da sauran sarakunan Najeriya domin daga martabar Kano.
Da yake nasa jawabin Sarkin Kano Amniu Ado Bayero ya bukaci gwamnati da ta kara inganta al’amuran tsaro.
A cewarsa akwai bukatar kasar nan ta dukufa wajen lalubo hanyar da za a magance matsalar tsaron da ta addabi kasar nan.
Ina rokon kotu ta ratayeni- dan garkuwa a Kano.
Wani matashi mai suna Anas Sa’idu da ya kashe wani matashi Tijjani Sa’idu bayan yayi garkuwa da shi ya nema da a ratayeshi.
Kano Focus ta ruwaito Anas dan shekaru 22 yayi garkuwa da Tijjani ne a kauyen Borodo hayin gwarmai da ke karamar hukumar Bebeji a nan Kano ya Kuma kashe shi tun a ranar 9 ga watan Nuwamba.
Anas dai yayi garkuwa da matashin ne kuma ya nemi kudin fansa naira miliyan daya da dubu dari uku.
A cewarsa kafin a kai ga bashi kudin fansarne kuma, ya tafi dashi gona soboda rashin inda zai tsareshi, a nan ne Kuma ya kashe shi.
 “Bayan na tafi dashi gona ne sai na shake Masa wuya na kashehi.
“Bayan na kashe shi ne Kuma na haka rami na binneshi.
“Sai da na dauki kwanaki uku ni kadai Ina kokarin yadda zanyi da shi, daga bisani na haka rami na binne shi.” a cewarsa.
Da yake amsa laifinsa gaban jami’an tsaro Anas ya ce ya kashe shi ne don menan kudin fansa.
Ya Kuma ce bashi da ja akan laifin da ya aikata, a don haka yana bukatar kotu kada ta tausaya Masa, shima ta yanke Masa hukuncin kisa ta hanyar rataya.
 Ya ce ta hakan ne kawai zai kubuta daga zunubin da ya aikata a gaban Ubangiji.
Da yake jawabi ya yin da aka je tono mamacin jami’in hulda da jama’a na rundunar ‘yan sandan Kano Abdullahi Haruna Kiyawa ya ce sun samu rahoton aika-aikar da Anas ya aikatane, kuma nan take suka fara bincike.
Kiyawa mai mukamin mataimakin sufurtandan yan sanda ya ce tun aranar tara ga  muke watan da muke ciki ne kwamishinan yan sanda ya bada umarnin fara bincike bayan samun rahoton.
 Ya ce sun dauki makwanni biyu suna gudanar da bincike har suka yi sa’ar kamo Wanda ke zargin.
Kiyawa ya ce Anas ya kashe Tijjani tsahon makwanni biyu da suka gabata ya kuma binneshi a gonarsa.
Kiyawa ya ce kawo yanzu an gama hada dukkanin bayanai, inda za su gurfanar da shi gaban kuliya domin ya girbi abinda ya shuka.
Yanzu-Yanzu: Dattijo ya rataye kansa a Kano.
Wani matashi dan kimain shekaru Malam Iro mai shekaru 60 ya rataye kansa a Unguar Zoo Road da ke nan Kano.
Kano Focus ta ruwaito dattijonan anyi sallar la’asar da shi kafin da ga bisani ya sayi Gurasa ya kuma shige shagonsa Shaidun gani da ido sun ce  ya rataye kansa ne da misalign karfe 4:35 na yammacin yau Alhamis.
Sunce dattijon  yana sana’ar cajin batiri ne ana Zoo road din.
Batanci ga Annabi: Kotun daukaka kara a Kano ta fara sauraron karar Yahya Aminu Sahariff.
Kotun daukaka kara ta jihar Kano ta fara saurar karar da aka daukaka gabanta bisa hukuncin da kotun shari’ar musulunci ta yanke na kashe Yahya Aminu Sharif ta hanyar rataya bayan da aka sameshi da laifin yin batancki ga annabi Muhammad (SAW).
Kano Focus ta ruwaito mai sahari’a Nura Sagir da mai shari’a Nasiru Saminu ne suka jagoranci zaman kotun a ranar Alhamis.
Yayin zaman kotun, lauyoyin da ke kare Shariff, Barista Kola Alapini da Abdullahi Auwal Muhammad sun bukaci kotun da ta rushe hukuncin da babbar kotun shari’a tayi a baya.
A cewarsu hukuncin da aka zartaswa Yahya Aminu Sharif da Umar Faruk ya saba da kundun tsarin mulkin kasa.
Alapin ya ce lokacin da aka yi waccan shari’ar babu lauyan da ya tsayawa wadanda ake zargi, a cewarsa wannan ma ya saba da ‘yancin da suke da shi.
Ya kara da cewa karkashin sashi na talatin da takwas na kundin tsarin mulkin kasa wadanda ake zargin suna da ‘yancin fadin albarkacin bakinsu, da kuma yin addinin da suka ga dama.
A don hakan ne ya bukaci kotun da ta yi watsi da wancan hukunci ta kuma salami wadanda ake zargin.
A nata bangaren lauyar gwamnati Barista Aisha Mahmud ta bukaci kotun da ta tabbatar da hukuncin da kotun shari’a Musuluncin ta yanke tun a baya.
A cewarta hukuncin da kotun ta yi na baya na kan tsari kuma bai saba ka’aida ba.
Da suke jawabi alkalan da suka jagoranci zaman shari’ar Nura Sagir Umar da Nasiru Saminu sun ce za su sanarwa da lauyoyin bangarorin biyu ranar da kotun za ta yanke hukuncin kan bukatar da lauyoyin bangarorin biyu suka gabatar mata.
Idan za a iya tunawa dai a ranar goma ga watan Agustan da ya gabata ne  babbar kotun Shari’a dake Hausawa filin hockey karkashin mai shari’a Khadi Aliyu Muhammad Kani ta yankewa Yahya Aminu Sharif hukuncin kisa ta hanyar rataya tare da tura Umar Farouk gidan gyaran hali na shekaru goma.
Hakan ya biyo bayan samun su da laifi yin batanci ga fiyayyen halitta  Annabi Muhammad S.A.W a wani videon waka da ya dinga zagaya kafar sada zumunta ta whatsapp.
Ranar yaki da cin zarafin mata: Yadda mata a Kano ke rayuwa cikin ukuba.
A ya yin da ake bikin ranar yaki da cin zarafin mata ta duniya,  mata a nan Kano sun bayyana yadda suke rayuwa cikin ukuba a gidajen miji da kuma cin zarafinsu akan hanya da makarantu,  da kuma yadda dangi ke nuna musu wariya.
A zantawar Kano Focus da wasu mata a nan Kano sun ce rayuwarsu a gidan miji sai godiya, domin kuwa ba ta da maraba da rayuwa akiyama.
Ya yin da wasu kuma suka ce rayuwa a gaban iyayensu da sauran danginsu ita ke zame su ukuba.
Haka zalika wasu matan sun ce suna fuskantar cinzarafi a kan titi, ta yadda maza ke hantarasu yadd suka ga dama.
Matsalolin aure Rabi’utu Abba uwa ce da ke da yara uku ta shaidawa Kano Focus irin rayuwar ukubar da take fuskanta a gidan mijinta, musamman ma daga bagaren danginsa.
Ta ce har yanzu tana iya tuna yadda dangin mijinta suka yi mata taron dangi wajen zaneta.
“A wata ranar Asabar a watan Fabrairun shekarar 2015 mun tsara cewa a ranar litinin mai zuwa ne za mu fara kai yaranmu makaranta, sai ga yan uwan sa sunshigo da zagi da cin zarafi da barazanar sai sun koreni daka gidan.
“Kafin na ce wani abu kanin mjina ya sureni ya kuma damfarani da kasa, kafin kace kwabo sauran sun rufeni da duka “Wani abin takaici da ke sosa raina har yanzu shi ne da mijina ya zo kawai sai ya goya musu baya, tundaga wannan rana naji sansa ya fita a raina, a na dai zaman ne kawai” A cewarta.
Hafsat Sani wata daliba ce da ke karatu a jimi’ar Bayero ta shaidawa Kano Focus irin yadda ‘yar uwarta ke karbar ukuba a gidan miji.
A cewarta ‘yar uwarta ta auri wani malamin makaranta a jami’ar Bayero da dake  azabar neman mata.
“Abinda zai baka haushi shi ne yadda yake neman matan da basu cika manta ba a jama’ar, ya kuma yi musu barazana da zai kayar da su idan basu amince da shi ba.
Zaben kananan hukumomi: Matashi ya sha fiya-fiya kan dan takara a Kano Gwanda yawo a kwararo da zaman ukubar gidan miji- matar aure Ranar bandaki: Yadda matsalar bandaki ke tagayyar dalibai mata a makarantun Kano “Sanna matar nan ta san dukkanin masha’ar da ya ke aikatawa, amma dai ta ci gaba da zama da shi.
“Dukan tsiya ya ke mata kullum, kuma duk sanda ya dake ta sai ta suma, sannan, yana tsaka da dukan nata zai fara nemanta, yana nemanta yana dukanta.
“Haka kuma baya basu abinci har ma yaran da ya Haifa, amma haka take zaune da shi, sai dai ta bi dangi menam me za su ci.
Ita kuwa wata mata mai suna Esther da ke unguwar Nasarawa a nan Kano ta shaida yadda take shan azaba a hannun mijinta.
Ta ce mijnta na dukanta kowacce rana ba tare da la’akari da lafiyarta ba.
Ta kara da cewa bayan da ta kai kara wajen mahaifiyarsa sai ta ce mata, sai dai ta yi hakuri haka suka yi gadon duka, shima a wurin ubansa ya gada.
Ta ce a yanzu haka gudawa ta ke cikin wata makarantar firamare a nan Kano tana kwana, alabashi da safe sai ta koma gidan.
Auren dole Zahra Auwal, daliba ce da ke karantar aikin likita a jimi’ar Bayero ta ce mahafiyarta ta tsaneta saboda ta ki auren wani mai kudi da uwar keso ta aura.
A cewar ta hakan ta sanya baya ga tsanar da uwar ta yi mata dangi ma suka sawo ta a gaba.
Ta ce ta shiga damuwa da tashin hankali kan yadda kowa ya tsaneta saboda taki auren mai kudi, a cewarta shekaru hudu ke nan tana cikin wanna bala’i.
“Loacin da nake tasowa babana yana son na yi karatu, haka kuma ya sanyamin son karatun.
“Masu nemana da yawa sun fito amma sai yace musu a bari na kammala karatuna, sai da na gama sakandire ne kuma wani yafito nemana da aka dameni na aurenshi.
“A lokacin shekaruna 16 ina so na ci gaba da karatu, shi kuma irin  mutanen nan ne da kasuwace kawai a gaban su ba karatu ba.
“Naki na aureshi ne, kan wannan dalili, amma da yake yana da abin hannu sai ya rufewa dangina ido.
“Mahaifiyata ta tsaneni saboda naki na aureshi, a yanzu da nake karatu a jami’ar Bayero har fargarbar komawa gida nake idan anyi hutu saboda kalubalen da zan fuskanta.
Cin zarafin akan hanya Wasu matan da Kano Focus ta zanta da su sun shaida irin tasu matsalar da cewar ana cin zarafin su ne akan hanyoyi, musamman ma a cikin kasuwanni.
Zainan Nasiru wata budurwace a nan Kano ta ce ta sha gamuwa da barazana da cin zarafi daga maza.
Zainab ta ce a yanzu haka tana tsoron shiga jama’a ne saboda cin zarafin da ta fuskata.
“Lokacin ina daliba a jami’ar Bayero an kafe sakamakon jarrabawa, mun taru muna dubawa, sai kawai wani yazo ya tsaya a bayana, kamar yana duba nasa sakamkonne, kawai sai ya fara shafani a mazaunaina.
“Na yi zaton cinkonson jama’ ne ya saya ya matseni haka, sai nayi kokarin canza wuri, amma makirin sai ya biyo ni ya ci gaba da shafani har ya kai min hannu kasan.
Dole ne manyan makarantu su bi doka wajen yaki da cutar Covid-19 a Kano-Kwamish Dalilan da ke sa iyaye yiwa ‘ya’yansu auren dole ‘Yan wasan Hausa a Kano sun yi tofin alatsine ga shugaban Faransa “Da na fuskanci hakan ne sai na kwalla ihu domin ankarar da jama’a a binda ya ke yi , amma sai ya yi mursisi ya ce shi ko kadan bai aikataba.
“abin takaicin shi ne yadda jama’ar wurin suka goyamasa baya suka nuna ai ma sharri nake son yi masa, lallai wanna cin zarafi ne babba.” A cewar Zainab.
Ita ma wata Fatima Ahmad ta ce cin zarafin da ta fuskanta a cikin kasuwar kantin kwari ne.
Ta ce ta ziyarci kasuwar ta kwari da wasu mata uku domin yin siyayya sai kawai suka fada cikin wani cinkoso.
“Shiga ta cikin wannan cinkosonne sai na ji wani matum na gogamin gabansa a bayana.
“Ba shirin na daskare a wurin saboda tsoro, saboda ban taba fuskantar irin hakan ba.
“Bayan farfadowa daga razanar da nayi ne, sannan na ci gaba da kwarara ihu.
“Kafin a ankara ya bi cikin taron jama’a ya bace sanan na dawo gida na shiga na yi wanka.
“Tun daga wannan rana ban kara zuwa kasuwa ba sai na nemi katuwar jaka na rufe mazaunaina da shi, guduna sake fadawa cikin wannan masifar.
Mun biya kudaden tallafin karatun da gwamnatin Kwankwaso ta kasa biya-Ganduje.
Gwamnatin Kano ta ce ta kashe naira biliyan daya da miliyan dari takwas wajen biyan kudaden tallafin karatun daliban jihar Kano da ke karatu a jami’o’I masu zaman kansu a fadin kasar nan da gwamnatin bayan ta kasa biya.
Kano Focus ta ruwaito gwamna Ganduje ya bayyana hakan ne yayin mika shahada ga dalibai 20 ya yin zaman majalisar zartaswa ta Kano a ranar Laraba.
Daliban da aka mikawa shaidar sun kammala karatunsu ne a jami’ar AUN Yola, inda biyu suka samu shaidar kammala karatu ta farko wato (first class) ya yin da 18 kuma suka samu mataki na biyu.
A cewar Ganduje daliban suna cikin wadanda tsohuwar gwamnatin Rabi’u Musa Kwankwaso ta dauki nauyin karatun su, amma ta biya musu kaso goma ne kawai na abin da ya kamata a biya.
a cewarsa sai dai gwamnatinsa ta zo ne kuma ta bibiyi al’amarin ta kuma ci gaba da biyan kudin daliban.
Jamio’in da gwamnatin ta tura daliban sun hadar da American University of Nigeria (AUN) Yola, sai kuma Jami’ar Crescent da jami’ar Alkalam da ke Katsina, da kuma jami’ar Bells  da ta Igbinidiom Okada.
Da yake taya daliban da suka kammala murna gwamnan ya bukaci su yi amfani da abinda suka koya yanda ya da ce ta yadda al’umma za su amfana da su.
Ba a yi mana adalci ba a zaben fidda gwani- ‘Ya ‘yan jam’iyyar APC a karamar hukumar Nasarawa.
Magoya bayan jam’iyyar APC da dama ne suka fito zanga-zagar adawa da dan takarar da jam’iyyar APC ta fitar a matsayin wanda zai tsayawa jam’iyyar a zaben kananan hukumomin da ke tafe.
Kano Foucs ta ruwaito masu zaga-zangare sun fito ne a ranar Talata dauke da kwalaye da aka yi rubutun da ke nuna adawa da hukuncin jam’iyyar ta APC a karamar hukumar ta Nasarawa.
A cewar guda daga cikin masu zanga-zangar Salim Ashiru, a matsayin su na ‘yan jam’iyya sun marawa Rabi’u Baba Nabegu bayana ne, kwatsam sai sukaji an kakaba musu wani daban.
“Ayi mana adalci mu ‘yan karamar Hukumar Nasarawa, domin mu mukasan meke damun mu.
“Suna so su yi karfa-karfa su baiwa wanda suka ga dama.
Dole ne manyan makarantu su bi doka wajen yaki da cutar Covid-19 a Kano-Kwamishina ‘Yan daba sun kashe mutane biyu a Kano Zaben kanan hukumomi: Fa’izu Alfindiki zai gurfana a gaban kotu Mu munfiso a fito a yi zaben idan rabin kuri’a mutum ya samu a bashi abinsa.” A cewar Salim.
Jam’iyyar APC dai ta tsayar da Auwal Lawan Shu’aib Aramposu ne a matsayin dan takararta.
Hakan ce ta sanya wasu daga cikin ‘ya ‘yanta suka fito zanga-zangar adawa da tsayar da shi din, a cewarsu ba a yi adalici.
Haka zalika sun zargi cewa ba a yi zaben fidda gwani ba, aka baiwa wada aka tsayar takarar, da suka ce hakan ya saba doka.
Zaben kanan hukumomi: Fa’izu Alfindiki zai gurfana a gaban kotu.
‘Yan takara 17 cikin 23 da suka tsaya neman shugabancin kujerar karamar hukumar birni karkshi jam’iyyar APC sun ce basu amince da tsayar da Fa’izu Alfindiki a matsayin dan takara ba.
Kano Focus ta ruwaito wannan na kunshe ne cikin wata takardar korafi kan yadda aka gudanar da zaben fidda gwani a karamar hukumar birin da ke dauke da sa hannun lauyan masu korafin Zainab A Mayaki.
Ta cikin takadar ‘yan takarar sunce sun zabi yin masalaha ne da aka ce musu za a tsayar da Murtala Sunusi Dawaki, amma ko kadan basu janyewa Alfindiki ba.
A cewarsu sun girmama jam’iyya da ta ce  a yi masalaha, suka kuma amince atsayar da Murtala Dawaki, amma kawai sai sukaji ance ‘wai’ Fa’izu ne dan takara.
A don hakan ne suka yanke shawarar mika korafinsu ga uwar jam’iyya ta jihar Kano domin daukar matakin gyara.
Sunce matukar hakan bata samu ba daga uwar jam’iyya to basu da wata mafita illa su garzaya kotu.
Rashin can-cantar sa ‘Yan takarar 17 sunce bisa dokar jam’iyya dole ne wanda za a tsayar takara ya zama an zabenshi ta hanyar zaben fidda gwani ko kuma ayi masalaha.
A cewarsu  ba su zabi Fa’izu Alfindiki ba,  kuma basu yi masalaha sun janye mas aba.
Haka kuma sunce a dokar jam’iyyarsu dole ne duk wanda zai tsaya takara ya ajiye mukamin da yake kai kwanaki 30 kafin shigarsa takara.
Sai dai sunce har lokacin da aka gudanar da zaben Fa’izu Alfindiki na nan a kan mukaminsa na daya daga cikin mataimakan gwamna.
Yana da tarihin laifi  Cikin takardar da lauyar ta sanyawa hannu, masu karar sun zargi Fa’izu alfindiki da aikata miyagun laifuka.
A cewarsu an gano hoton Fa’izu alfindiki na daga allon da ke nuna ya amsa lafinsa a wani ofishin’ yan sanda.
Adon hakan ne suke cewa dukkanin wanda aka hanogo da irin wannan laifi to bai can-canci ya shugabanci al’umma ba.
COVID-19-Kwastam ta kama gwanjon da aka yi safararsa zuwa Kano.
Hukumar Kwastam ta ce ta kama kayan gwanjo na milyoyin nairori da aka shigo da su Kano ba bisa ka’ida ba.
Kano Focus ta ruwaito shugaban kwamitin karta kwana na hukumar ta kwastam da aka turo Kano domin yaki da fasakauri O.
A, Olurukoba ne ya sanar da hakan yayin taron manema labarai a ranar Talata.
Olurukoba ya ce mafiya yawan gwanjon da aka kama an shigo da su ne daga kasashen da cutar covid-19 ta yi Kamari.
Ya kara da cewa a yanayin da ake ciki na neman mafita daga kangin wannan cuta bai kamata a ce ana shigowa da wadannan kayayyaki ba.
Ya ce hukumar ta kwastam ba za ta yi kasa a gwiwaba wajen kama dukkanin wanda ya yi safarar irin wadanan kaya.
Olurukoba ya ce hukumar ta kwastam a shirye take ta bi loko da sako na jihar nan harda gidajen mutane domin kwace kayan da suka yi safararsa zuwa Kano.
A cewarsa a wannan karon an daina kwace kayan a barmutum ya taki haka, shi ma mai kayan sai an gurfanar da shi gaban kuliya domin ya girbi a binda ya shuka.
Mista Olurukoba ya kuma ce baya ga gwanjon da suka kama sun kama kwayoyi da wasu kayyakin da suka kai kimar naira miliyan  ashirin da hudu.
Dole ne manyan makarantu su bi doka wajen yaki da cutar Covid-19 a Kano-Kwamishina.
Gwamnatin Kano ta bukaci manyan makarantun jihar nan da su tabbatar suna bin dokoki da ka’idojin da hukumomi suka gindaya na yaki da cutar Covid-19 a makarantunsu.
Kano Focus ta ruwaito kwamishiniyar manya makarantu ta Kano Dakta Mariya Muhammad Bunkurece ta yi wannan kira ya yin taron bita kan yadda za a magance yaduwar cutar Covid-19 a manyan makarantun jihar nan a ranar Talata.
Kwamishinar ta ce ya zama wajibi manayan makarantun jihar nan sa baiwa bangaren kula da lafiyar daliban su fifiko a wawannan yanayi da ake ciki na yaduwar cutar Covid-19 A cewarta wannan ne ma yasa gwamnati bati yi kasa a gwiwaba wajen tallafawa makarantun da kayayyakin da za su yaki cutar.
Wasu daga cikin kayayakin da aka baiwa makarantun sun hadar da injinan wanke hannu, randuna, da sabulun wanke hannu, da takukunkumin fuska da kuma na’urar gwajin zafi.
Gwamnatin Kano za ta dauki malaman makaranta 2000 Ranar bandaki: Yadda matsalar bandaki ke tagayyar dalibai mata a makarantun Kano Sarkin Karaye ya bukaci a gina makarantar horas da sojoji a masarautarsa Haka zalika kwamishinar ta bukaci makarantun da su yi amfani da wadannan kaya yadda suka kamata, su kuma taimakawa gwamanti wajen yaki da wannan cuta.
Da yake nasa jawabin mataimakin shugaban kwamitin kartakwana na yaki da cutar ta Covid-19 a Kano, Dakta Sabitu Shuaibu Shanono ya ce gwamnati ta zabi yin wannan aiki ne domin dakile yaduwar cutar a tsakanin dalibai.
A cewarsa wannan mataki da aka dauka na cikin ayyukan da kwamitin nasu ya sanya a gaba.
 Ya kuma godewa ma’aikatar manyan makarntu ta jiha bisa kokarinta na ganin ta kawo karshe cutar a manyan makarantun jihar nan.
Makarantun da suka amfana da wannan tallafi sun hadar da Jam’ar Yusuf Maitama Sule, Jami’ar Kimiyya da Fasaha da ke garin Wudil, da Kwalejin nazarin addinin Musulnici da shari’a ta Kano wato Legal.
Sauran sun hadar da kwalejin koyon ikin noma ta Audu Bako da ke garin Danbatta, sai kwallejin kimiyya ta jihar Kano, da kwalijin Ilimi ta Sa’adatu Rimi.
Tallafin karatu: Ganduje ya umarci Muhyi Magaji ya sa ido kan yadda za a biya tallafin.
Gwamnan Kano Abdullahi Ganduje ya umarci shugaban hukumar karbar koken al’umma da yaki da cin hanci da rashawa ta jihar Kano Muhyi Magaji Rimin Gado da ya sanya idanu kan yadda za biya daliban da ke karatu a kasar Faransa kudden tallafin karatu.
Kano Focus ta rawaito gwamna Ganduje ya bada umrnin ne a ranar litinin.
A cewar gwamnan Kano za ta biya naira miliyan sittin da bakwai, da dubu dari biyar da sha bakwai ga dliban dake karatu a kasar Faramsa.
Daliban dai na karatu ne karkashin shirin musayar dalibai tsakanin gwamnatin Kano da kasar Faransa.
Haka zalika galibinsu suna koyarwa ne a jami’o’in jihar nan da suke karatun digiri na biyu da na uku.
Idan za a iya tunawa dai cikin watan Fabrairun da ya gabata gwamna Ganduje ya biya naira miliyan dari ga jami’oin faransa, a wani bangare na kudaden karatun daliban.
Zaben kananan hukumomi: Matashi ya sha fiya-fiya kan dan takara a Kano.
Wani matashi mai suna Abubakar Umar ya yi yunkurin hallaka kansasa ta hanyar shan fiya-fiya saboda an karbe takarar shugaban cin karamar hukumar Rimin Gado daga hannun gwaninsa.
Kano Focus ta ruwaito Abubakar ya sha fiya-fiya ne a daren jiya Litinin da nufin ya huta da bakincikin da ke damunsa.
A zantawarsa da Kano Focus matashin ya ce ya zabi yin hakan ne saboda ya huce bakincikin da aka sanya masa na canza wanda suka zaba a matsayin dan takara.
Ya ce bayan da aka zo zaben fidda gwani na ‘yan takara, an zabi shugaban karamar hukumar Rimin Gado Garba Shu’aibu Rimin Gado a matsayin wanda zai sake tsayawa takara.
Ya kara da cewa gwanin nasa ya samu kuri’u 35 cikin 43 da aka kada amma aka hana shi takarar da gangan.
“Anyi zabe kuma ya samu kuri’u 35 cikin 43 da aka kada, amma wasu munafukai suka zagaye suka ziga gwamna ya kwace takarar.
“Da farko fa gwamnan ya amince da a bashi takarar amma kawai aka koma aka zugashi ya karbe ya baiwa wani.
“Kuma abin haushin ma shi ne wadanda suka yi mana wanna, su ne fa suka dinga yakar gwamnan a lokacin zaben da aka yi na baya-bayan nan.” A cewarsa.
Da yake maida bayani kan yadda al’amarin ya faru dan uwa ga Abubakar,  Abdulhadi Maikudi ya ce an kirashi cikin dare ne kuma aka gaya masa ga halin da dan uwansa ke ciki.
Ya ce bayan ya je kansa ne kuma suka daukeshi zuwa babban Asibitin Rimin Gado domin bashi taimakon gaggawa.
Acewar Maikudi bayan an yi masa allurai ne kuma aka aike da su asibitin kwararru na Murtala Muhammad da ke nan Kano domin ci gaba da duba lafiyarsa.
Ya kara da cewa bayan bashi dukkanin taimakon da ya da ce tuni aka sallamesu suka koma gida inda yake ci gaba da murmurewa.
CAFCC: Anfara yiwa ‘yan wasan Kano Pillars Gwajin korona.
Jami’an lafiya sun fara yiwa ‘yan wasa da kuma shugabannin kungiyar kwallon kafa ta Kano Pillars da ake sa ran za su je kasar Senegal domin buga kofin kalubale na Afrika gwajin cutar Kwarona.
Kano Focus ta ruwaito jami’in hulda da jama’a na kungiyar ta Kano Pillar Rilwanu Idris Malikawa Garu ne ya sanar da hakan ga manema labarai a ranar litinin.
Ya ce dukkani wanda zai halarci wasan daga bagaren yan kwallon da wakilan su dole ne a yi musu gwajin na kwarona.
A cewarsa an fito da tsarin gwajin ne domin a cika sharuddan da hukumar dakile yaduwar cutuka ta kasa NCDC da kuma hukumar kwallon kafa ta kasa NFF da hukumar Kwallon kafan Afrika CAF suka bayar.
Ana sa ran kungiyar ta Kano Pillars za ta fafata da abokayar karawarta ta Jaraaf da ke kasar Senegal a zagayen farko na cikin kofin Kalubale na Afrika a ranar 28 ga watan Nuwamar da muke ciki.
Haka zalika a na sa ran za a buga zagaye na biyu a nan Najeriya makwanni biyu bayan kammala na farko.
Tuni dai aka kammala dukkanin shirye-shiryen tafiyarsu zuwa kasar ta Senegal domin karawa a zagayen na farko.
Zamba cikin aminci: Kotu da daure ma’aikacin bankin Union shekaru 17 a gidan yari.
Kano Focus ta ruwaito mai shari’a Deje Abdu Aboki ce ta yanke hukunci a ranar Litinin.
Kotun dai ta samu Rabi’u da laifi akan tuhume-tuhume guda bakwai da aka yi masa da suke kewaye da zamba cikin aminci.
Haka kuma kotun ta yi watsi da tuhuma 21 da lauyan EFCC ya yi masa bisa rashin baiwa kotu hujjojin da za ta gamsu da su.
Tun a ranar 26 ga watan Fabrairun shekarar 2015 hukumar EFCC ta gurfanar da wasu mutun uku gaban mai shari’a Dije Abdu Aboki.
Wadanda aka gurfanar din sun hadar da Rabi’u Hassan Dawaki, Abdullahi Umar Rano da kuma Samuel Obende.
EFCC ta gurfanar da su ne akan tuhuma 28  da suka hadar da hada baki da cin amana, da zamba cikin aminci da kuma karkatar da kudaden cikin asusun jama’a da suka kai sama da miliyan dari biyar.
Sai dai sauran mutum biyun da ake tuhuma Abdullahi Umar Rano da Samuel Obende sun mutu kafin a kammala shari’ar.
Gwamnatin Kano za ta dauki malaman makaranta 2000.
Kano Focus ta ruwaito kwamishinan Ilimi na jiha Malam Sunusi Kiru ne ya sanar da hakan ya yin bude taron kirkire-kirkiren ‘yan mata da samar musu da aikin yi na shekakarar 2020 ranar litinin a Kano.
Kwamishinan ya ce tuni gwamnatin jihar Kano ta fara ginin sabbin makarantun karamar sakandire da babbar sakandiri na ‘yan mata har 120 a fadin jihar nan.
A cewarsa manufar shi ne a kawo jihar karshen gibibin da ake da shi, a kuma kara yaukaka hanyoyin da mata za su samu Ilimi a Kano.
Kwamishinan ya kara da cewa inganta ilimin mata na daga cikin manyan manufofin gwamnatin Abdullahi Umar Ganduje.
Ya ce tun da dadewa gwamnatin jihar Kano ta samar da motocin zirga-zirga domin daukan dalibai mata kawai a kaisu makarantu musamman ma makarantun da suke cikin birini.
Rashin bin ka’ida: Gwamnatin Kano za ta fara rusau.
Gwamnatin jihar Kano ta kafa kwamitin kartakwana da zai yi aikin rushe wuraren da aka gina ba bisa ka’ida ba, a ciki da wajen jihar nan.
Kano Focus ta ruwaito sakataren gwamnatin jiha Alhji Usman Alhaji ne ya kaddamar da kwamitin a ranar Litinin a nan Kano.
Aikin kwamitin shi ne rushe dukkanin wuraren da aka gina ba bisa ka’ida ba a tashoshin mota, da masu kasuwanci a gefen titi, da kuma wuaren zubar da shara da basa kan ka’ida.
Da yake kaddamar da kwamitin, Usman Alhaji ya bukaci wadanda aka dorawa aikin su gudanar da aikin ba sani ba sabo, a cewarsa ta hakan ne za a cimma nasarar aikin.
Akwai lada ga wanda ya kawo tsurkun miyagun ayyuka a Kano -KAROTA &#8216;Yan ta&#8217;adda sun tsinke kan uba, suka sassara dan sa a Kano Rashawa: An kama ma’aikacin kotu da ke karbar kudade da sunan al’kali a Kano Ya kuma ce gwamnati a shirye ta ke ta basu dukkanin gudunmawar da suke bukata ya yin gudanar da ikin.
An dai nada shugaban hukumar KAROTA Bappa Babba Dan Agundu a matsayin shugaba, da kuma Abdullahi Mua’azu shugaban hukumar REMASAB da sauran wasu da dama a matsayin mambobi.
Da yake jawabin sa shugaban kwamitin Bappa Babba Dan Agundi ya ce za su yi aiki ba sani ba sabo wajen ganin an tsaftace jihar Kano.
Ya kuma bukaci hadin kan al’ummar jihar Kano domin samun nasarar ayyukan nasu.
Cin kayan marmarin da ba a wanke ba na haifar da ciwon hanta-masana.
Masan harkar lafiya sun tabbatar da cewa cin ‘ya ‘yan itatuwa da ba awanke ba na haifar da ciwon hanta da ma wasu cutukan daban masu hadari.
A zantawar jaridar Kano Focus da wata kwararriyar likita a asibitin koyarwa na Aminu Kano Dakta Zainab Abdulkadir ta ce hadari ne mai girman gaske cin kayan itatuwan da ba a wanke ba.
Ire-iren kayan itatunwan sun hadarda kayan marmari, ganyayyaki, musamman ma wadanda aka fi sayarwa a hanya, kamar rake, dabino, magwaro, tumatiri yalo da dai sauran dangogin su.
Likitar ta ce yana daga cikin hanya mafi sauki da ake kamuwa da cutar hanta cin ‘ya ‘yan itatuwan da ba a wanke ba.
Haka zalika ta ce  cin kayan marmari da ba a wanke ba na haifar da gudawa, ciwon zazzabi mai karfi, ciwon ciki mai radadi, da zawayi mamar yankewa.
Haka zalika likitan ta ce na daga hadarin cin ‘ya ‘yan itatuwan da ba a wanke ba cutar jijjiga da ka iya salwantar da ran mutum a kowanne lokaci.
Jama’a da dama basa wankewa Wasu mutane da Kano Focus ta zanta da su sunce a mafiya yawan lokuta basa wanke kayan da suka saya kafin su faraci.
Sai dai wasu sunce sukan dan watsa ruwa sukuma murza da hannun su guda daya sannan su ci.
 Bilkisu Abubakar mazauniyar Kano ce, ta ce ita dai ko ta sayi kayan marmari bata wankewa, haka ta ke afawa a bakinta.
“Ko da yake wani lokaci nakan wanke, amma maganar gaskiya bana wankewa.
“Saboda ni mantawa nake yi, saboda ba ruwa a kusa dani ma.
“Ko da yake na san zan iya kamuwa da cutuka, amma dai Allah zai kare.” A cewarta.
Wani matashi Aliyu Abdullahi ya ce yakan wanke wasu abubawan kama, amma irin su dabibo baya wankewa, a cewar sat un da aleda yake siya ba kazanta.
“Nakan wanke mangwaro saboda kwayoyin cutar da ke cikin sa da na ke tunani za su bani matsala.
Muna sayarwa ba wanki Wani mai sana’ar sayar da rake mai suna Abba Salisu ya ce duk da kura da ake yi a halin yanzu hakan baya hana su sayar da rake, kuma ba ruwasu da wankewa.
“Muna feraye rakenmu kuma mu dauka mu zagaya, ko da yake munasa ruwa mu wanke amma da zarar mun fara kewayawa, kura na badewa, kuma hakan muke yankawa mutane.
 “Gaskiyar magana bama wankewa, kuma duk wanda ya siya shi ya jowo, ko ya wanke ko kar ya wanke.” A cewarsa.
Shi ma wani mai sayar da Dabino mai suna Umar Hussain ya ce su basa sayar da dabino wankakke.
A cewarsa hakkin mai siyane idan ya siya to ya wanke abin sa kafin ya ci.
“Mafi yawan mutane basa tambayar ruwan wankewa idan sun saya, suna saye suke afawa a baka.
Shi ma wani mai sayar da Aya Anas Abubakar ya ce yana karade gari yana talla kuma baya rufe ayar ta sa.
Ya kuma ce duk wanta ya siya haka yake bashi, ba tare da wanke masaba.
A cewarsa suna yayyafa mata ruwa ne don karta bushe kuma tayi kyau, amma ba don wankewa daga kura ba.
‘Yan ta’adda sun tsinke kan uba, suka sassara dan sa a Kano.
Wasu ‘yan ta’adda da ba akai ga gano ko su waye ba sun datse kan wani dattijo Malam Nuhu Muhammad, suka kuma sassara dansa Nasiru Nuhu a karamar Hukumar Garko da ke nan jihar Kano.
Kano Focus ta ruwaito al’amarin da faru ne da misalin karfe biyu na daren ranar Lahadi a kauyen Tumpapi da ke karamar hukumar ta Garko.
A cewar dan uwan mamacin Muhammad Sani, sun jiyo hayaninya na tasowa ne daga gidan Malam Nuhu, da ke nuna ana bukatar akawo dauki.
Ya ce hakan ta sanya suka garzaya domin ganin me ke faruwa.
A cewarsa su na shigane kuma suka iske mai gidan tuni sun datse masa kai , yayin da shi kuma dansa suka sassara shi a kokarin san a kubutar da uban nasa.
&#8216;Yan sanda a Kano sun kama dan sahun da ke sauke fasinja ya gudu da kayansu KORONA: Hisbah ta fara binciken kwamandan da ake zargi da sace kayan tallafi &#8216;Yan sanda a Kano sun kama dan sahun da ke sauke fasinja ya gudu da kayansu A cewar Sani dan nasa ya biyo bayan wadanda suka hallaka uban ne domin daukar fansa, hakan ce ta sanya suka juyo suka kuma sassarashi da adda.
“Ba wannan ne karon farko da yan ta’addan suka kaiwa Malam Nuhu Hari ba.
“Wata biyu da suka wuce ma sun je gidan nasa, suka kuma yi masa barazanar cewar za su kone gidansa baki daya.” Tun da misalin karf 9:00 na safiyar litinin ne aka yi jana’azar mamatan biyu kamar yadda addinin musulunci ya tanada.
Da muka tuntubi jami’in hulda da jama’a na rundunar ”yan sandan jihar Kano Abdullahi Haruna Kiyawa ya ce za su bincika hakikanin al’amarin Kiyawa mai mukamin mataimakin sufurtandan ‘yan sanda ya ce da zarar an bincika zai sanar da mu.
‘Yan sanda a Kano sun kama dan sahun da ya gudu da kayan fasinja.
Rundunar ‘yan sandan jihar Kano ta kama wani dan Adai-daita sahu mai suna Sadik Hussaini da ya gudu da kayyan da fasinja ya dora masa.
Kano Focus ta ruwaito jami’in hulda da jama’a na rundunar yan saan jihar Kano Abdullahi Haruna Kiyawa ne ya sanar da hakan ga manema Labarai a ranar Litinin.
Kiyawa mai mukamin mataimakin sufurtandan yan sanda ya ce an basu labarin ana shiga da kaya wani gida a unuguwar Zawaciki da mazauna yankin basu yarda da sub a.
Kayan da ake zargin dan Sahun ya gudu da su sun hadar da fulawa buhu takwas,  da sauran kayan cefanen shagon sayar da kayan yau da kullun da suka hadarda omo madara da sauransu.
kiyawa ya ce suna samun labarinne rundunar yan sanda ta aike da jami’anta domin bincika zargin.
A cewarsa bayan dogon bincikene kuma aka gano kayan a cikin gidan da kuma aka tabbatar na satane.
 Kiyawa ya ce tuni suka damke dan adai-daita sahun da ake zargi da kuma dukkanin wadan da ke da hannun a aikata barnar.
Da yake bayani kan yadda kayan nasa suka salwanta, mamallakin kayan Abubakar Abdullahi Alasan, mai shekaru 24 ya ce ya doro masa kayan ne daga kasuwar singa zuwa Unguwar Kakankare da ke karamar hukumar Ungogo.
Sai dai ya ce da suka taho hanya yana tsaya, ya kuma tabayeshi dalilinsa na tsayawa, sai kawai yayi masa dariya.
Abubakar ya ce bayan da suka zo Kofar Kabuga ne kuma sai ya nemeshi sama da kasa ya rasa.
“ Na doro masa kayanne tun daga kasuwar Singa zai kaimin Kankare nan kusa da Jami’ar Bayero.
“Sai dai muna tafiya ne  sai naga  yana tsayawa, idan nai masa Magana, sai kawai yayi dariya.
“Muna zuwa Kabuga na nemeshi na rasa, har na koma shagona na tambaya ko ankawo kaya, aka ce ba a kawoba, na koma har Singer ko ya dawo nan ma aka ce bai dawi ba.
“ Hakan ta sanya na barwa Allah na yi ta addu’a, da safe kawai sai ‘yan sanda suka kirani suka ce an kama wanda ya gudu da kayana.
Shi ma wanda ake zargi da karkatar da kayan Sadiq Hussani ya ce ya gudu da kayan ne bayan da ya lura mai shi bayan ganin sa.
Ya ce ya kai gidan yayarsa ne a Zawaciki ya boye kayan, da a nan ne kuma yan sanda suka yi bincike suka kamoshi.
Tuni dai rundunar yan sandan ta ce ta kammala bincike za kuma ta gurfanar da shi a gaban kotun domin ya girbi abin daya shuka.
Hisbah ta dakatar da kwamandan da ake zarigi da sace tallafin Korona.
Babban kwamandan Hukumar Hisba ta jihar Kano Sheikh Muhammad Haruna Sani Ibni Sina ya dakatar da kwamandan hukumar na karama Hukumar Dala Siyudi Hassan Muhammad bisa zargin sace tallafin Kwarona.
Kano Focus ta ruwaito jami’in hulda da jama’a na hukumar Lawal Fagge ne ya shaida hakan ga manema labarai a ranar Lahadi.
Lawan Fagge ya ce Hukumar ta Hisba ta dakatar da shi ne na tsahon wata guda domin fara bincike kan zargin da ake yi masa.
Idan za a iya tunawa a ranar Talatar da ta gabatane dai jami’an Hisbah na karamar hukumar ta Dala suka zargi kwamandan nasu da  sace tallafin kwarona da karamar Hukumar Dala ta basu.
KORONA: Hisbah ta fara binciken kwamandan da ake zargi da sace kayan tallafi Aikin Hukumar Anti-corruption ta Kano ya yi awon gaba da kwamishinoni da daraktoci -Ganduje KWARONA: Ana Zargin kwamandan Hisbah da sace kayan tallafi Hakan ta sanya suka rubuta wasika da mutane 73 suka sanyawa hannu suka kuma aike ga babban kwamandan Hisbah na jiha Haruna Muhammad Sani Ibn Sina domin bin hakkinsu.
Cikin kayan tallafin da ake zargin kwamandan da karkatarwa sun hadar da taliya katan hamsin shinkafa buhu hamsin da kuma Indomie katan hamsin.
Ta cikin takardar sunce an baiwa ofishin Hisbah na Dala wadannan kayanne domin rage musu radadin matsin da aka shiga sakamakon Kwarona.
Sai dai sun ce tun da aka bada kayan aka nemusu sama da kasa aka rasa, inda suke zargin cewa kwamandanne ya yi awon gaba da su.
Hausa fim: Yaron da yazo Kano daga Adamawa don ganin Ado Gwanja.
Abdullahi Muhammad yaro ne dan shekara 13 da ya taso  daga garin Yolan jiyar Adamawa zuwa Kano don kawai ya yi tozali da Ado Gwanja.
Kano Focus ta ruwaito Hukumar Hisbace ta kamoshi a lokacin da yake watangaririyar neman Gwanja a Kano.
A zantawarsa da mu a rananr Juma’a, Abdullahi ya ce ya na bukatar ya hadu da gwanjane domin suyi musayar fasahar waka.
Ya ce Allah ya yi masa baiwa ta waka da yake ganin idan suka hadu da mawakin, to lallai hakansa zai cimma ruwa.
Ya ce ko da yake babu wata shakuwa ko kusanci tsakaninsa da Gwanja amma dai yana ganinsa a fim da hakan ta sa ya taso har zuwa Kano domin su hadu.
Motar shinkafa na biyo Abdullahi ya ce bayan da ya sanyawa zuciyarsa zuwa Kano ne, sai ya nemi motar da ke kawo shin kafa ya haye.
Ya ce ya buya a cikin motar da ake kawo shinkafar ne ba tare da sanin masu motarba har zuwa Kano.
A cewarsa matukar masu motar suka gane yana ciki, to shakka babu za su hana shi zuwa lamarin da ya sanya ya buya sosai cikin buhunnan shinkafar.
Rashin iyaye A cewar Abdullahi iyayen sa duk biyun sun mutu, da hakan ta sanya yake rike a hannun yayasa.
wanan ce ta sanya yake rasa kulawar da yakamata daga hannu  marikin nasa.
Ko da aka tambayeshi baya tsoron in ya koma gida ya gamu da fishin yayan nasa, sai ya ce fada ne kawai zai yi masa in ta kama ya dake shi daga nan kuma ta wuce.
Matakin Hukumar Hisbah Tuni dai Hukumar Hisba da ta farautoshi ta kammala dukkanin wasu shirye-shirye na mayar da shi gida.
A cewar jami’in hulda da jama’a na hukumar Lawal Fagge, an cike dukkanin takardun da suka kamata kuma za a sanya shi a mota zuwa garin su.
Ya ce suna da abokanan hulda a jihar Adamawa da za su aike da shi ta hannun su domin neman danginsa, a kuma danka shi a hannun su.
KORONA: Hisbah ta fara binciken kwamandan da ake zargi da sace kayan tallafi.
Hukumar Hisbah ta kafa kwamiti domin bincikar zargin da ake yiwa kwamandanta na karamar Hukumar Dala Siyudi Muhammad Hassan bisa zargin karkatar da kayan tallafun Korona.
Kano Focus ta ruwaito babban kwamandan Hisba na jihar Kano Muhammad Harun Sani Ibn Sina ne ya kafa kwamtin a ranar Juma’a.
Kwamitin zai bi diddigi tun daga lokacin da kayan suka shiga Hukumar har zuwa sanda aka nema aka rasa.
Idan za a iya tunawa a ranar Talatan da ta gabata ne dai jami’an Hisbah na karamar hukumar ta Dala suka zargi kwamandan nasu da  sace tallafin kwarona da karamar Hukumar Dala ta basu.
Hakan ta sanya suka rubuta wasika da mutane 73 suka sanyawa hannu suka kuma aike ga babban kwamandan Hisbah na jiha Haruna Muhammad Sani Ibn Sina domin bin hakkinsu.
Cikin kayan tallafin da ake zargin kwamandan da karkatarwa sun hadar da taliya katan hamsin shinkafa buhu hamsin da kuma Indomie katan hamsin.
Ta cikin takardar sunce an baiwa ofishin Hisbah na Dala wadannan kayanne domin rage musu radadin matsin da aka shiga sakamakon Kwarona.
Sai dai sun ce tun da aka bada kayan aka nemusu sama da kasa aka rasa, inda suke zargin cewa kwamandanne ya yi awon gaba da su.
Sai dai a jiya juma’a ne bayan nazartar korafin yan Hisban na Dala, hukuma Hisba ta kafa kwamiti domin gudanar da bicike da nufin kwatowa mai hakki hakkinsa.
Rashawa: An kama ma’aikacin kotu da ke karbar kudade da sunan al’kali a Kano.
Wani ma’aikacin kotun Kofar Kudu dake karamar hukumar birni a nan Kano  Bahir Muhammad ya fada hannun jami’an tsaro bayan da aka gano yana karbar kudaden mutane da sunan zai kaiwa alkali.
Kano Focus ta ruwaito Bashir na tatsar wani Muhammad Hasasan da ake yiwa shari’a gaban Alkali Halhalatul Kuza’i da sunan alkali ne ya turoshi.
Bashir na karbar kudaden  da sunan alkalin zai yi masa shari’a irin wadda ya ke so, da zai ji dadin ta amma sai ya bada lada.
Muhammad Hassan dai ya garzaya gurin mai shari’a Halhalatul Kuza’i Zakariya don jin ko shi ne ke aiko Bashir karbar kudi a hannun sa.
Sai dai mai shari’ar ya bayyana cewa ba shi da masaniya akan batun haka zalika bai san cewa Bashir na karbar kudaden mutane da sunan sa ba.
A cewar Muhammad yaga al’amarin yaki ci yaki cinyewa ne ya tafi gun alkalin bin bahasi.
Sai dai da alkali ya sa aka kirawo Bashir sai ya ce yana karbar kudaden don radin kansa ne, amma ba al’kali ke turoshi ba.
“Ya tabbatar da cewa ba alkali yake kaiwa kudin ba bayan da aka titsiye shi,” a cewar sa.
Da muka tuntubi kakakin kotunan jihar Kano Babajibo Ibrahim ya ce abinda Bashir ya aikata ya batawa mai shari’ar suna kuma cin amanar aikine.
Ya kara da cewa tuni aka mika wanda ake zargi hannun ‘yan sanda domin cigaba da gudanar da bincike tare da girbar abinda ya aikata.
Babajibo ya kuma ce tuni suka kafa kwamiti da ke bincike tare da kama masu yin sojan gona a bangaren shari’a.
Ya ce a don haka yakamata al’umma su dinga lura sosai da irin mutanen da za su yi mu’amalar shari’a dasu.
Ranar bandaki: Yadda matsalar bandaki ke tagayyar dalibai mata a makarantun Kano.
A yayin da ake bikin ranar bandaki ta duniya a yau Alhamis, dalibai mata a nan Kano sun koka kan yadda suke shan bakar azaba a makarantunsu  na rashin kyawawan bandakuna.
A kewayen da jaridar Kano Focus ta gudanar a wasu makarantun jihar nan ta gano yadda dalibai mata ke tagayyara sakamakon rashin kyawawan bandakuna.
Wasu dalibai da muka zanta da su sunce ko kadan basa iya jurewa irin kazanta da halin ko in kula da ake nunawa bandakunan makarantun nasu.
Amina Muhammad Abdulkarim daliba ce dake karatu a wata makarantar sikandiren gwamnati a nan Kano ta ce a duk lokacin da za ta shiga bandakin makarantarsu hankalinta na matukar tashi.
Ta ce a nayi musu bahaya a kan daben bandaki, da kuma gefen masai, da hakan kesa gurin ya dinga  wari.
“Makaranta bata samarda masu tsaftace bandakunan ba, domin kuwa wasu lokutanma  daliban da suka yi laifi ne suke gyara bandakunan.
 “Ko idan mutum yazo a makare sai a ce washe gari yazo da Omo da abin wanke badaki, duk kuwa sanda ba a samu wani mai laifi ba to haka bandakunan za su yi ta zama ba tsafta,” inji Amina.
A nata bangaren wata dalibai mai suna Halima Nasir Ahmad dake karatu a wata makaranta mai zaman kan ta ce duk da  cewa suna da mai kula da bandakuna a makarantarsu, amma galibin lokuta bandakunan kan kasance ba gyara.
Ta ce wani lokacin gandace ke sanyawa masu kula da bandakunan basa gyarawa, da hakan ke barazana ga lafiyar dalibai.
Ko haka abin yake a manyan makarantu? Nazarin Kano Focus ya gano suma manyan makarantun jihar nan da suka hadar da jami’a da kwalejoji ba a barsu a baya ba wajen kazantar bandaki.
Aisha Adamu dake karatu a jami’a Bayero da ke nan Kano ta ce ko kadan lamuran bandakunan makarantar sai dai addu’a.
Ta ce wani lokacinma ko ta gefen bandakunan dalibi ba zai iya wucewa ba, balle ma ya shiga don biyan bukata.
Ta kara da cewa wani lokacin sukan zabi su tafi gidajen dalibai dake cikin makaranta idan sun matsu., koma su hakura su koma gida.
“Muna kai korafi gurin hukumar makaranta amma ba safai suke sawa a gyara ba.
“Bandakunan gidajen dalibai dake cikin makaranta da kewayenta ne ma suke da dan dama-dama  da yake su suke gyarawa da kansu,” a cewar ta.
 Haka zalika wata daliba dake karatu a jami’ar Yusuf Maitama Sule Maimunatu Yusuf Musa ta ce a lokuta da dama mutum ba zai iya tsayawa na mintuna biyu ba a bandakunan jami’ar saboda kazanta.
Ta kara da cewa da yawan wasu daliban idan suka shiga bandaki sukan fito suna a mai koma zazzabi saboda yanayin bandaku nan nasu.
“A kwai dalibai da dama da suka kamu da cutuka na mata da sanyi saboda kazantar dake bandakunan.
“Kuma mafi akasari daliban dake shigowa daga waje ne sukafi batawa, bana cikin makaranta ba,” inji Maimuna.
Akwai hadari mai yawa Da yake tsokaci kan al’amarin shugaban makarantar koyar da tsaftar muhali ta jihar Kano Malam Bashir Yahya Getso ya ce mata ka iya kamuwa da cutar amai da gudawa da  ciwon sanyi saboda rashin tsaftar bandaki.
Ya ce ya zama wajibi a dinga tsaftace bandakunan dalibai domin kare su daga kamuwa da cututtukan dake da alaka da rashin tsafta.
Ko me hukuma ke? A nasa bangaren sarkin tsaftar Kano Alhaji Jafaru Gwarzo ya ce suna sane da yadda wasu makarantun ke gaza tsaftace bandakunan dalibai.
Ya ce hakan tasa suka tura malaman tsafta a kowwace makaranta dan lura da tsaftar makarantun.
“Bamu da masaniyar makarantun da basuda bandakuna, amma matukar munsani to zamu sanarwa da ma’aikatar ilimi don a gina musu bandakuna,” a cewar sa.
Ya kuma ce tuni suka kafa kwamiti dake zagayawa makarantu don tabbatar da tsaftar bandakunan su.
Yana mai cewa matukar suka samu wata makarantar da laifin kin tsaftace bandaki to zasu hukuntata.
Sarkin Karaye ya bukaci a gina makarantar horas da sojoji a masarautarsa.
Mai martaba Sarkin Karaye Alhaji Ibrahim Abubakar ya bukaci gwamnati da ta gina makarantar horas da sojoji a masarautarsa.
Kano Focus ta ruwaito Sarkin na wannan kira ne lokacin da ya karbi bakunci shugaban barikin horas da sojoji na 43 da ke  Jaji a jihar Kaduna da suka kai masa ziyar a fadar sa.
Sarkin ya ce gina makarantar horas da sojojin ba wai kawai zai kara habaka tattalin arzikin masarautarba ne harma da bunkasa al’amuran tsaro.
Sarkin ya ce kasar Karaye ta dade tana bada gudunmawa wajen al’amuran tsaro a jihar nan.
Ya ce ko a zamanin da can masarautar ta taimaki Kano wajen hana Katsina, da Maradi da Damagaran kawo hari.
Tun da fari shugaban makarant bada horon sojin ta 43 da ke Jaji S A Akinyande ya ce sun ziyarci masarautar ne a wani bagare na yawon neman Ilimi na shekarar 2020.
haka kuma suna neman tabbarrakin sarkin kan samun nasar akan abin da ya kawo su Kano.
ASUU ta musanta janye yajin aiki.
Kungiyar malaman jamai’o’i ta kasa ASUU ta musanta cewar ta janye yajin aikin da take yi na wata da watanni.
Kano Focus ta ruwaito cewar kungiyar ta wallafa wannan sanarwane a shafinta na twitter a ranar Alhamis.
Wanna dai ya biyo bayan wata takarda da ake yadawa mai dauke da tambarin kungiyar da ke nuna cewa ASUU ta janye yajin aikin da ta ke yi.
Takardar da ke yawo dai ta ruwaito kungiyar ta ASUU na cewa ta janye yajin aikin da ta tsunduma, ta kuma umarci dukkanin makarantu da su bude ranar litinin 23 ga watan Nuwamba.
Sai dai kugiyar ta ASUU ta musanta waccen takarda inda ta ce ko kadan ba daga wurinta ta fito ba.
Haka kungiyar ta ce abin da ta sani shi ne za su ci gaba da zaman tattunawa da gwamnatin tarayya a ranar Juma’a, 20 ga watan na Nuwamba.
 A don haka babu wata matsaya da aka cimma da gwamnati da za ta sa kungiyar ta janye yajin aikin da ta ke yi.
Idan ba za a manta ba kunigiyar ta ASUU ta tsunduma yajin aiki ne tun a ranar 23 ga watan Maris din shekarar nan da muke ciki.
Da hakan ke nuna cewa kungiyar ta ASUU ta kwashe watanni sama da bakwai tana yajin ikin.
Yadda muka samu silin gashin manzan Allah a Kano-Sheik Karibullah.
Shugaban darikar kadiryya na Afrika Sheik Karibubullah Sheik Nasir Kabara ya ce Allah ya  albarkanci su da samun silin gashin kan Mamzon Allah (S.A.W) a gidan Kadiryya na Kano.
Kano Focus ta ruwito sheik Karibullah ya yi wannan bayanine a hirar da ya yi da gidan rediyon Faransa a nan Kano.
Ya ce sun samu gashin daga wurin wadanda suka gajeshi tun iyaye da kakanni.
Malam Kabara ya ce asalin gashin ya fito ne daga wani sahabi da ake cewa sayyadina Rifa’atu, wanda yana daga cikin wadanda manzan Allah ya baiwa gashinsa lokacin da aka yi masa aski.
“Allah ya girmamamu  da samun wannan albarka ta wannan abu na jikin manzan (SAW) shi ne gashinsa.
“Kamar yadda yazo a cikin sahihan littafai na musulunci, a cikin sahihul Buhari, Annabi (SAW) lokacin da yayi hajjin bankwana anyi masa aski, an aske gashin kansa baki daya.
“Ya kuma dauki gashinnan ya rarrabawa sahabban sa ya bawa wasu da yawa, wasu guda goma wasu ashirin, wasu akwai wanda ya bashima sili daya.
“To shi gashin Manzan Allah kamar yadda ya ingata yana da wani abin mamaki da yake tattare da shi, shi ne baya balbalcewa, baya lalacewa indai an sameshi to indai shi ne ko shekara nawa zai yi baya lalacewa.
“Wadanda suke da riko da gadon wadannan kaya sunann da abinsu, indan kayi sa’a suna iya sammaka.
“To mu munyi sa’a wanda yazama sun gaji wannan abin a gidan su, ya girmamamu da sili daya na wannan gashin yanzu haka yana tare da mu a nan gidan Kadiriyya.
“Wannan gashi mun sameshi tare da cikakken tarihinsa, ya gada daga mahaifinsa wane, shi ma daga mahaifinsa wane, har zuwa gurin sahabin da manzon Allah ya dankamasa, shi ne sayyadina Rifa’atu Rabiyyallahu anhu.
“Sanadin namu yana nan a rubuce da sa hannu da izini, shima sai da ya nemi izini masu hakki akan abun sanna ya bamu.”a cewar sa.
Malam Kabara ya ci gaba da cewa bayan da aka danka musu gashi sai da aka basu sharadin cewar za su kula da shi fiye da dukiyar su da komai na su.
KWARONA: Ana Zargin kwamandan Hisbah da sace kayan tallafi.
Jami’an Hisbah sun zargi kwamandan su na karamar hukumar Dala Siyudi Muhammad Hassan da sace tallafin kwarona da karamar Hukumar Dala ta basu.
Kano Focus ta ruwaito wannan na kunshe cikin wata takardar korafi da jami’an Hisba na dala 73 suka sanyawa hannu suka kuma aike ga babban kwamandan Hisbah na jiha Haruna Muhammad Sani Ibn Sina.
Cikin kayan tallafin da ake zargin kwamandan da karkatarwa sun hadar da taliya katan hamsin shinkafa katan hamsin da kuma Indomie katan hamsin.
Ta cikin takardar sun ce an baiwa ofishin Hisbah na Dala wadannan kayanne domin rage musu radadin matsin da aka shiga sakamakon Kwarona.
Sai dai sun ce tun da aka bada kayan aka nemusu sama da kasa aka rasa, inda suke zargin cewa kwamandan ne ya yi awon gaba da su.
Jaridar Kano Focus ta so jin tabakin kwamandan Hisban na Dala sai dai wayoyin sa a kashe lokacin da aka kirashi, haka kuma bai amsa sakon kartakwanaba da aka aike masa.
Sai dai mai Magana da yawun Hukumar ta Hisbah Lawal Fagge ya ce ba zai ce uffan ba kan batun domin kuwa ana tsaka da bincike ne kan al’amarin.
Ya ce Hukumar ta Hisbah ta gayyaci kwamandan na Dala domin amsa tambayoyi kan lamarin amma har yanzu ba a kammala bincike ba.
Satar yaran Kano: Kotu ta bada umarnin kamo wadanda ake zargi uku da suka tsere.
Babbar kotun jihar Kano dake zamanta a  sakatariyar Audu Bako ta bada umarnin  kamo mutane uku da aka bada belin su bayan an gurfanar da su gabanta bisa zargin  sata da siyar da yaran Kano a jihar Anambra suka kuma tsere.
Kano Focus ta rawaito cewa mai shari’a Dije Abdu Aboki ce ta bada umarnin yayin zaman ci gaba da shari’ar a ranar Laraba.
Mai shari’ar ta bada umarnin kamo Zainab Salisu da Umar Aliyu wadanda aka bada belinsu a baya suka kuma yi batan dabo.
An dai gurfanar da mutane goma ne dai ake zargi gaban kotun da hada baki wajen sace yara a unguwar Kawo Lambu suka kuma saiyar da su a yankin kudancin kasar nan.
Wadanda ake zargin sun hadar da Amina Ibrahim Alias (Gara) da Zainab Salisu da Yahya Salisu da kuma Umar Aliyu.
Sai Mustapha Rabi’u da Ibrahim Aliyu da Abubakar Salisu da Fatima Salisu da Tessy Chukwu Alias (Maman Emma) sai kuma Christiana Oju.
Haka zalika mai shari’a Dije Aboki ta sanya ranar ashirin da biyar ga watan da muke ciki domin cigaba da sauraron karar.
Mai shari’ar ta dage karar ne sakamakon rashin tafinta da zai fassarawa wacce ake zargi ta goma wato Christiana Oju tuhumar da akeyi mata.
Kasancewar bata fahimtar wani yare sai harshen inyamuranci wato ( Igbo), inda aka nemi masu Christiana Oju dai itace wacce ake zargin ana kaiwa yaran a jihar Anambra tana siya.
Idan za a iya tunawa dai an fara sauraron karar ne a ranar ashirin da bakwai ga watan satumba na shekarar dubu biyu da sha bakwai a kotun majistire mai lamba a shirin da bakwai karkashin mai shari’a Salma Ahmad Danbatta kafin daga bisani a dawo da shari’a babbar kotun jiha.
Aikin Hukumar Anti-corruption ta Kano ya yi awon gaba da kwamishinoni da daraktoci -Ganduje.
Gwamnan jihar Kano Abdullahi Umar Ganduje ya ce kokarin da hukumar karbar koken jama’a da yaki da cin hanci da rashawa ta jihar Kano ke yi na magance barna a jihar nan, ya yi awon gaba da kujerun kwamishinoni da dama.
Kano Focus ta ruwaito gwamnan ya bayyana hakanne yayin taron kunigiyar akantoci ta kasa ANAN reshen jihar Kano da ya gudana ranar Talata a nan Kano.
Ganduje ya ce baya ga kwamishinoni, manyan sakatarori da daraktoci a ma’aikatu da hukumomin gwamnati da dama suna rasa ayyukansu sakamakon kamasu da laifi.
Haka kuma gwamnan ya ce hukumar ta Anti-corruption itace hukumar yaki da cin hanci da rashawa da tafi kowacce karfi da gwada kwazon aiki a fadin kasar nan.
Ganduje ya ce Hukumar EFCC ta kasa ce ta baiwa jami’an Hukumar na Ant-corruption horo na musamman domin gudanar da ayyukansu.
Hakan ta sanya suka zama sun fahinci yadda ake yin aikin a zamanan ce, suke kuma taka rawar gani.
Murhun girki: Kishiya ta babbake abokiyar zamanta a Kano.
Wata mata mai suna Hannatu Rayyanu ta kona kishiyarta da ruwan zafi a garin Darki dake karamar hukumar Wudil biyo bayan sa-in-sa kan murhun dafa abinci.
Kano Focus ta rawaito cewa tun da fari dai sa-in-sa ce ta shiga tsakanin Hannatu Rayyanu da kishiyarta mai suna Fa’iza Sani a ranar Laraba.
Da hakan ya kai ga Hannatu ta salube jikin a bokiyar zaman nata da tafasheshen ruwan zoborodo tun daga kanta har zuwa kaurin ta.
Da take zantawa da Kano Focus Fa’iza ta ce ta nemi kishiyarta ne da ta bata murhu  domin ta dorawa yara da mai gidan abinci.
Bayan da ta tambayeta ne kuma sai bakaken maganganu suka biyo baya, da hakan ya kaisu ga dambatawa.
Hakan yasa Hannatu ta dauko tafasheshen ruwan zobo tayi mata wanka dashi.
“Na fito kawai ta kwaromin ruwan zobon a jikina, gaba daya fuskata da hannuna da kuma bayana duk sun kone”.
Ta kara da cewa bayan da aka dawo da ita ne daga asibiti sai kishiyar ta ta ta sake gayyato ‘yan uwan ta domin su lakata mata duka.
Sai dai da jaridar Kano Focus ta tuntubi mijin matan biyu mai suna Abubakar Yusuf ya ce lokacin da suka dambata ya fita kasuwa.
Ya ce bai samu labariba ko kadan har sai da ya dawo daga kasuwa ya iske halin da gidan nasa ke ciki.
Ya ce ba zai yi karin bayani ba game da batun har sai abinda bincike ya bayyana, tunda dai maganar na gaban yan sanda.
Sai dai munyi kokarin jin ta bakin wadda ta aikatai ta’asar amma hakan mu bai cimma ruwa ba kasancewar tana hannun yan sanda ana kuma tsaka da bincike.
Akwai lada ga wanda ya kawo tsurkun miyagun ayyuka a Kano -KAROTA.
Hukumar KAROTA ta ce ta fara karbar bayanan sirri daga Al’umma kan  yadda za ta bankado guraren  aikata laifuka a jihar Kano tare da bada gwagwaban lada.
Kano Focus ta ruwaito hukumar na cewa za ta bada tukuicin naira dubu dari zuwa sama ga duk wanda ya kawo labarin  abubuwan da suka saba do dokar jihar Kano.
Shugaban hukumar Bappa Babba Dan Agundi ne ya bayyana haka a jiya Litinin yayin taron manema labarai.
A cewar jami’in hulda da jama’a na  Hukumar Nabilusi Abubakar Kofar Na’isa hukumar ta fara gudanar da wanan tsarinne tun bayan da da Dan Agundi ya zama shugaban Hukumar.
“Tun sanda Bappa ya zama shugaban hukumar ya lura da wasu abubuwa da bai kamata abarsu su ci gaba da faruwa ba.
Kofar Na’isa ya ce irin abubuwan da hukmar ta ke fatan jama’a su tsurkunta mata shi ne shigo da giya, Jabun magunguna, miyagun kwayoyi, kayayyakin da wa’adinsu ya kare kamar kayyakin gida da kayan abinci na yau da kullum da sauransu.
“Giya bata sabawa dokar kasa ba, amma ta saba wa dokar jihar kano” “Kuma kowa ya san Kano ce jagaba wajen hana sha da fataucin miyagun kwayoyi” Sai dai ya ce kudin tukuicin da za a baiwa mutum ya danganta da irin kokari da kuma kalar tsurkun da ya kawo.
“Mutumin daya shiga  loko da sako ya bankado barna, ai ya banbanta da wanda ya yaga mota na wucewa a titi ko.” a cewar sa.
Gwanda yawo a kwararo da zaman ukubar gidan miji- matar aure.
Hukumar Hisbah ta kama wata mata mai suna Sa’adiyya Muhammad da ta ce da ta zauna a gidan mijinta gwara da kwana yawoa kwararo.
Kano Focus ta rawaito kwamadan Hisbah na karamar Hukumar Fagge Malam Nasir Yarima ne ya bada umarnin binciko matar bayan da aka sanar da su cewar ta fice daka gida kuma ana nemanta.
Ya ce jami’an sa sun bazama nemanta ne kuma suka samu nasar kamata a ranar Lahadi.
Sa dai matar mai suna Sa’adiyya ta ce zaman gidan mijin nata tamkar zama a ramin maciji ne.
A cewarta kullum mijin nata na lakada mata dukan tsiya baya ga hanata abin da za ta ci ballantana na yaranta.
Ko da ya ke Sa’adiyya tana da yara biyu tare da shi amma ta ce ko kadan ba za ta lamunci ci gaba da zama a gidan ba.
A cewarta gwara ta bi lungu da kwararo ta yi ta watangarirya a gari da dai ta koma gidan mijin nata.
Sadiya ta ce za ta bar yaranta a gidan Allah kuma zai taimake su amma ita tayi sallama da gidan Sai dai kwamandan Hisbah na karamar Hukumar ta Fagge Malam Nasiru Yarima ya ce har yanzu mijin matar bai zo garesu ba.
Ya ce sun tura a kirawoshi amma ya ki zuwa sama da kwana guda da matar tasa take a hannun su.
Sai dai ya ce za su gayyaci iyayenta da  mijin ta don ganin an daidai ta tsakanin.
Za a rufe makarantu masu zaman kansu da suka bijirewa doka-gwamnatin Kano.
Gwamantin jihar Kano ta ce za ta rufe makarantu masu zaman kansu da suka bijerawa umarnin rage kaso 25% cikin dari na kudin zangon karatu na uku da aka bukaci su yi.
Kano Focus ta ruwaito babbar sakatariya a ma’aiaktar Ilimi ta jihar Kano Lauratu Ado Diso ce ta sanar da hakan yayin ziyarar gani da ido da ta kai  wasu daga cikin makarantun a rananr Litinin.
Hajiya Lauratu ta ce ya zama wajibi makarantu masu zaman kansu a jihar nan su rage kudaden kamar yadda aka bukata.
A cewarta kin bin umarnin ka iya jawo matsala ga makarantar da ta bijire.
“Ya zama tilas makarantu masu zaman kansu su rage kudin la’akari da halin da iyaye ke ciki na rashin dudi” “Gwamnati ta baiwa makarantu masu zaman kansu tallafi domin rage musu radadi, a don haka tilas su bi umarni.
Idan ba a manta ba dai gwamnatin jihar Kano ta nemi makarantu masu zaman kansu da su rage kashi 25% na kudin da suke karba ne tun a watan da ya gabata sakamakon cutar KORONA.
Sai dai hakan ya haifar da cece-kuce a tsakanin masu makarantun da kuma gwamnati, da akarshe dai gwamnati ta ce tilas a bi umarinin.
Budurwa ta yi fashin yaro dan shekara biyu a Kano.
Wata budurwa mai shekaru 18 Khadija Muhammad ta sace wani yaro dan shekara biyu  mai suna  Sayyadi Nasiru a unguwar Rijiyar Lemo.
Yayin tattaunawar jaridar Kano Focus da mahaifiyar yaron mai suna Zainab Nura Ahmad ta ce budurwar ta yaudareta ne har gida ta kuma yi awon gaba da dan nata.
A cewar ta matar takan shigo gidanta a koda yaushe, inda ta ce mata ita ‘yar makotace da hakan yasa har suka kulla abota.
Zainab ta ce barauniyar ta ziyarce ta a ranar Juma’ar da ta gabata ta kuma nema ta aramata al’kur’ani, saboda an korota daga makaranta.
Sai dai bayan ta bata aron al’kur’anin ne kuma ta nemi da ta bada aron yaron ya rakata makaranta.
A cewarta da farko ta hana ta saboda yaron yayayyene, amma sai barauniyar da ake zargi tace mata kada ta damu akwai ‘ya’yan malamansu a makarantar wanda idan yagansu suna wasa ba zai fita ba.
“Ta ce min ana sayar da awara a gidansu, kuma a bayan layinmu akwai inda ake sayarda a wara.
“Yan gidanma suna shigowa su dauke shi, hakan tasa na yarda da ita.
“Bayan da na bata yaronne sai naga har lokacin tashi daga islamiyyu yayi basu dawo ba.
“Haka tasa na tura gidan su don a fada mata cewa magariba tayi ta dawo da shi sai suka ce ai kwata kwata ma ba a gidan take ba basu ma santa ba,” a cewar Zainab.
A nasa bangaren mahaifin yaron mai suna Nasir Usman ya ce ya yi tafiya ne zuwa Zamfara lokacin da al’amarin ya faru.
Ya ce bayan ya idar da sallar magriba ne sai aka Kira shi ake fada masa wata yarinya ta dauke Saiyid ba a ganshi ba.
Malam Nasir ya ce hakan tasa dole ya baro jihar yadawo Kano.
Ya kara da cewa tun daga ranar Juma’a da ta gudu da yaron, har ya zuwa yanzu ba a ji duriyar inda suke ba.
Ya kuma bukaci al’umma da su taya su da addu’a don ganin an gano inda yaron yake.
Biliyan 30 za mu kashe don gyara makarantun da iska ta lallata a Kano-Gwamnati.
Gwamnantin Kano ta ce tana bukatar kashe naira biliyan 30 kafin ta iya gyara azuzuwan makarantun firamare da na sakandire har dubu uku da iska ta lalata lokacin damuna.
Kano Focus ta ruwaito shugaban Hukumar kula da ilimin bai daya na jihar Kano Danllami Hayyo ne ya bayyana hakan ranar litinin ya yin taron manema labarai.
Ya ce irin ruwan saman da aka samu a damunar bana ya taimaka kwarai wajen lalata azuzuwa da dama na makarantun jihar nan.
“Tun daga farkon wantan Yunin shekarar nan muka fara samu matsala ta rushewar azuzuwa sakamakon iska mai karfi da kuma ruwan sama” Danlami Hayyo ya  ce bayan da kwamitin da aka kafa domin binciko asarar da iska da ruwan suka yi sun fahinci za a kashe kimanin biliyan 30 wajen gyaran barnar.
Ya kuma ce duk da haka gyaran sai dai ya zama kashi-kashi domin gwamnati ba za ta iya iyi lokaci gudaba.
‘Yan sanda a Kano sun kama dan sahun da ke sauke fasinja ya gudu da kayansu.
Rundunar ‘yan sandan jihar Kano ta kama wani direban adai-daita sahu mai suna Muhammad Muhmmad bayan da ya tsere da kayan fasinjoji.
Kano Focus ta rawaito cewa lamarin ya faru ne a unguwar Na’ibawa ‘yan Lemo a ranar Litinin.
Hadiza Hashim wacce dan sahun ya tserewa da kayan ta ce dan sahun ya shammace ta ne ya kuma gudu da kayan da ta yi cefane.
Kayan su hadar da buhun fulawa da katan din taliya da magi da kuma shaddoji da yaduka.
Ta ce direban adaidaita sahun ya kashe baburin nasa ne da sunan ya mutu a daidai lokacin da suka isa gadar Na’ibawa mai hawa uku.
Sai dai ta ce lokacin da ya ce su sauka domin ya duba me ya kashe masa baburin sai tayi kokarin haddace lamabar da ke jikin baburin.
“Ya nemi mu tura masa baburin, sai da muka tura masa ne ya shiga da gudu ya kunna abinsa ya wuce ya barmu nan tsaye.
“Amma lokacin da yace mu sauka nayi sauri na rike Lambar baburin nasa.
“Bakar nambar itace 6543 Gwale yayinda kuma plate nambar sa itace Adamawa Yola 194 QA.
“Lokacin da ya gudu sai nayi salati sai kuma naji wani huci mai zafi ya lullube ni daga nan kuma bansan inda kaina yake ba.
“A she suma nayi daga nan kuma sai mai gidana yazo ya dauke ni ya kaini asibiti,” a cewar ta.
 Muhammad Ahmad Muhammad shi ne direban adai-daita sahun da ya ce son zuciya ne yasa ya aikata abinda ya yi sai dai ya yi matukar  nadama.
Muhammad mai shekaru talatin da tara mazaunin unuguwar Kabuga ya ce bayan da ya gudu da baburinne sai kuma jami’an ‘yan sanda suka bibiyi nambar baburin.
Hakan ta sanya suka kama kaninsa sa’ilin da yake aiki da baburin wanda daga nanne aka kama shi.
Ya ce lokacin da aka kamashi ya riga ya siyar da fulawa da taliya sannan kuma ya kai a jiyar ragowar kayan gurin abokin sa.
“Yanzu duk an kamomu dani da kuma wanda na kaiwa a jiyar ragowar kayan.
Mai magana da yawun rundunar ‘yan sandan jihar Kano Abdullahi Haruna Kiyawa ya ce jami’ansu ne suka yi bincike saka kuma kamashi.
Kiyawa mai mukamin mataimakin sufurtandan ‘yan sanda ya ce tuni aka kammala bincike kuma za su gurfanar da wanda ake zargin a gaban kotu.
za a sake gina titin Ahmdu Bello akan naira miliyan dubu da dari biyu-Gwamnati.
Gwamnatin jihar Kano ta bayar da aikin sake gina titin Ahmadu Bello da ke nan Kano a kan kudi naira biliyan daya da miliyan dari biyu.
Kano Focus ta ruwaito wannan na kunshe cikin sanarwar da daraktan yada labaran gwamnan jihar Kano Aminu Kabir Yassar ya fitar a ranar Litinin.
Ta cikin sanarwa Yassar ya ce aikin da aka bayar ya hadar da fadada titin, tare da gina kwata a bangarorinsa biyu, sai kuma sanya fitilun hanya da kuma inda jama’a za su dinga wucewa.
Da yake kaddamar da aikin gina hanyar da yammacin ranar Litinin gwamnan jihar Kano Abdullahi Umar Ganduje ya ce sake aikin gina hanyar na cikin shirin gwamnati na saukake al’amuran zirga-zirga jihar nan.
“Wannan titi an sanya masa sunane domi tunawa da marigayi Sir Ahmadu Bello Sardaunan Sokato, adon haka ya na da muhimmanci a gyara hanyar domin ci gaba da tunawa da shi.” Ganduje ya ce kaddamar da aikin gina hanyar na daya daga cikin alkawuran da ya dauka tun a shekarar bara.
“Idan za a iya tunawa a bara na halarci taro a karamin ofishin jakadancin Saudiyya da ke nan Kano, na kuma yi alkawarin sake gyaran hanyar.
“A yau ina cikin murna da na cika alkawarin da na dauka.” Cewar Ganduje.
Yanayin sanyi: Hadarin da ke tattare da sana’ar wanki a Kano.
Wani kwararen likita a nan Kano Dr Bashir Bala Getso ya ce masu sana’ar wanki a lokacin sanyi na cikin hadarin kamuwa da cutuka masu hadarin gaske.
Kano Focus ta ruwaito Dr Bala Getso wanda shi ne shugaban kwalejin kula da lafiyar muhalli ta jihar Kano ya ce masu sama’ar za sui ya kamuwa da cutukan da suka hadar da ciwon sanyin kashi da nimoniya, ciwon kafa da kuma ciwon sikila.
Bala Getso ya ce kowanne dan adam akwai yadda jikinsa  ke karbar yanayi.
Ya kara da cewa masu sana’ar wanki ka iya kamuwa da cututtuka da kan dauki lokaci ba tare da an fahimce sub a ma baki daya..
Haka zalika akwai wasu cututuukan da kan tsahi sakamon yadda suke mu’amila da ruwa a koda yaushe da suka hada da ciwon sikila da nimoniya.
Malam Getso ya kuma ce wajibine masu sana’ar wanki su rage yawan lokutan da suke dauka suna yin wanki.
“I dan sunayin wanki kamar ranaku biyar a sati to kamata ya yi su mai dashi ranaku uku.
“Haka kuma idan suna yin wankin a wa biyar a rana kamata ya yi su rage awanni don kare lafiyar su,” a cewar sa.
Ya kara da cewa ga wadanda sana’ar ta zame musu dole musamman ma wadanda ke aiki a bakin rafi to kamata yayi su dinga bari sai rana ta fito.
 Ya kuma ce yana da kyau a irin wannan yanayi na sanyi masu sana’ar wanki su rinka ziyartar likitoci domin samun shawarwari kan yadda za su kare kansu daga illolin da yanayin sanyi ke tafe dasu.
Suma masu sana’ar wakin da jaridar Kano focus ta zanta da su sun ce suna yin la’akari da yanayin na sanyi wajen kare lafiyar su.
Abdulrashid Ibrahim dake sana’ar wanki a unguwar Sharada ya ce kafin shigowar sanyi yana fara  sana’ar sa ne da misalin karfe shida na safe.
Amma yanzu saboda yanayin da ake ciki yakan bari rana ta fito sosai kamar karfe daya kafin ya fara.
Ya kuma ce farashin da yake yin wanki bai sauyaba dukkuwa da yanayin sanyin da ake ciki.
“Ina wanke riga da wanda ko da zani naira dari biyu idan za a saka sitati, idan kuma Babu sitati to naira dari da hamsin nake karba,” a cewar sa.
Malam Ibrahim ya ce baya zuwa asibiti domin a duba lafiyar sa amma duk inda yaji ana saida maganin gargajiya da ya shafi cutar sanyi to yana siya yayi amfani dashi.
Shima wani mai wanki Sa’idu Sulaiman dake unguwar Gwale Sani Mainagge ya ce duk da yanayin sanyin da ake ciki amma bai kara farashin kudin wanki ba.
 Ya ce akwai masu wanki sosai da idan ya kara kudin masu kawo masa wanki za su koma kaiwa wasu daban.
Haka zalika ya ce yana sa rigar sanyi da safa ta hannu da kafa don kare kansa daga ciwon sanyin kasancewar illar sanyi kan dade a jikin mutum.
“Bamu da gida a nan kusa hakan tasa bama samun damar sirkawa da ruwan dumi,” a cewar sa.
Shi ma wani mai suna Shamsu Ibrahim dake unguwar Gwale ya ce suna shan wahala sosai lokacin sanyi.
Ya ce har yanzu bai canza lokacin da yake fara sana’ar sa ba , a cewarsa karfe shida yake farawa.
Ya kuma ce rashin kungiya tasa kullum masu wanki ke zama koma baya a cikin masu yin kananan sana’o’i a jihar nan.
Ya ce akwai bukatar kungiyoyi da gwamnati su rinka tallafawa masu sana’ar wanki da magunguna duba da irin halin da suke tsintar kansu a lokutan sanyi.
NECO ta saki sakamakon fita daga firamare.
Hukkumar shirya Jarrabawar kammala sakandire ta kasa (NECO) ta fito da sakamakon Jarrabawar kammala pirmary wato (Common entrance) ta shekara 2020.
Kano Focus ta rawaito cewa hukkumar ta saki sakamakon ne a ranar litinin Da yake gabatar da sakamkon jarrabawar ga ministan Ilimi Malam Adamu Adamu, shugaban Hukumar ta NECO Godswill Obioma ya  ce dalibai 24,416 suka rubuta jarrabawar.
Ya ce adadi mafi yawa na daliban sun samu nasara a jarrabawar da makin da ya haura kaso 60.
Shugaban hukumar ta NECO ya kuma shaidawa minstan cewa akwai dalibai uku da suka fi kowa kwazo a jarrabawar ta bana.
Ya bayyana daliban da Umeoniyiagu Chinua Crucifixio daga jihar Anambar da ya samu maki 199, sai kuma Onwuamanam Udochukwu da ya fito daga jihar  Enugu da ya samu  maki 198 sai kuma Salaam Mariam Aderemileku yar jihar Lagos da ta samu maki 197 .
Ba za mu sanya jam’iyyar da bata da dan takara ba a takardar kada kuri’a-Sheka.
Hukumar zabe mai zaman kanta ta jihar Kano (KANSEIC) ta ce jam’iyyun da suka sayi fom na takara ne kawai za su fito a jikin takardar kada kuri’a (ballot paper).
Shugaban hukumar farfesa Garba Ibrahim Sheka ne ya bayyana haka yayin zantawa da jaridar Kano Focus a ranar Litinin.
Sheka ya ce duk jam’iyar da bata da dan takarar shugaban karamar hukuma ko Kansila ba za a  sanya ta a takardar kada kuri’a ba.
Ya ce hukumar zabe ta kasa ta basu sunayen jam’iyyu goma sha takwasne, Amma cikin su matukar jam’iya ta gaza samar da dan takara na kansila ko shugaban karamar hukuma to tabbas ba za a  sanya wannan jam’iya ba.
Ya kara da cewa sanya jam’iyyun da basu da dan takara a takardar kada kuri’a na rikita musu zabe.
“Ciresu zai sa kowacce jam’iya sunan ta ya fito kuru-kuru ta yadda kowa zai gane jam’iyar da zai zaba,” a cewar sa.
Wanda jam’iyya ta fitar a sayarwa da fom Farfesa Sheka ya kara da cewa babu dan takarar da za su sayarwa da fom sai wanda jam’iyyarsa ta aike da sunan sa.
Ya ce dolene duk wanda zai sayi fom yazo da wata shaida da za ta nuna cewa shi ne wanda jam’iyya ta tsayar kafin mu amince masa.
“Babu wanda zai zo kai tsaye mu siyar masa da fom zamuyi amfani ne da sunayen ‘yan takarar da jam’iya ta bamu.
Dole ne dan takara yanuna mana wata shaida da za ta tabbatar cewa shi ne dan takarar da jam’iya ta tsayar,” a cewar sa.
Malam Sheka ya  kara da cewa wajibine kowanne dan takarar da jam’iya ta tsayar ya sayi fom tare da bayar dashi  a hukumar zaben ta jihar Kano.
Ya ce hukumar za ta rufe siyar da fom da kuma karba daga ranar 3 ga watan Disamba mai kamawa.
Doka bata hana ba Wani lauya a nan Kano mai suna Ibrahim Abdullahi Chedi ya ce rashin kin sanya jam’iyun da ba su da dan takara a cikin takardar kada kuri’a ba laifi bane.
Ya ce inda lefin yake shi ne ace jam’iya nada dan takara da ya sayi fom amma kuma ba a sata a cikin takardar kada kuri’ a ba.
A cewar sa hakan ka iya jawowa a soke zabe gaba daya koda kuwa an sanar da wanda yaci.
“Za su iya yin haka don rage kudaden da za su kashe na buga takardar kada kuri’a lokacin zabe amma babu wata doka data ce dole ne hukumar zabe ta sanya jam’iyar da bata da dan takara a cikin takardar kada kuri’a wato ballot paper,” a cewar sa.
Sai masu mulki sun daina fita ketare sannan bangaren lafiya a kasar nan zai inganta-Shehu Sani.
Tsohon sanatan Kaduna ta tsakiya Shehu Sani ya ce matukar ana bukatar gyara bangaren lafiya a kasar nan to sai masu hannu da shuni sun dai na fita waje neman lafiya.
Kano Focus ta ruwaito Shehu Sani ya bayyana hakan ne a ranar Asabar yayin taron shekara-shekara kan wayar da kan jama’a kan cutar sankarar mama da ya gudana a nan Kano.
Taron, kungiyar Societal Healthcare Organization ta shiryashi domin wayar da kan jama’a illar sankarar mama Shehu Sani ya ce ko kadan bai kamata a ce shugaban kasa ko kuma wani gwamna na tafiya kasashen ketare neman magani ba, yana barin gida a wofunce.
“Idan an inganta kasar nan da kayan lafiya da ake bukata ba wanda zai tafi wata kasa neman magani.
“Ciwon sankarar mama ba wai cutar ajaliceba, amma saboda rashin kayan aikin da ya kamata a asibitoci mata ke shan wahala babu iyaka.
“Duk da abin da ya faru a kasarnan na hana fita lokacin cutar KORONA amma mahukuntan kasar nan ba su dauki darasi ba.” A cewarsa Da yake nasa jawabin tsohon gwamnan jihar Neja Alhaji Babangida Aliyu ya ce idan ana bukatar mafita ga al’amarin ,tilas a baiwa matasa Ilimi musamman ma ‘yan mata.
Ya ce ilimatar da ‘ya mace domin sanin wasu abubuwa na harkar lafiya, da kuma yadda za ta kare kanta da ga kamuwa da ga kananan cutuka, zai taimaka wajen rage yaduwar cutar sankarar mama.
“Nayi matukar murna da wannan kungiya ta himmatu wajen ilimantar da al’umma kan yaki da sankarar mama da ma sauran batun lafiya.” A cewar sa.
Jin waka na kara imani- Ibrahim Khalil.
Fitaccen malamin addinin Musuluncin nan na jihar Kano dake Arewacin Najeriya, Malam Ibrahim Khalil, ya bayyana cewa jin waƙa yana ƙara nutsuwa, imani, ƙwazo da kuma zaburar da mutane.
Malam Khalil ya bayyana haka ne a ranar Lahadi a wajen maulidin Annabi Muhammad (tsira da amincin Allah su ƙara tabbata a gare shi) na gidan Sheikh Malam Nasidi Abubakar Goron Dutse dake unguwar Goron Dutse a cikin birnin Kano.
Malamin, wanda shi ne Shugaban Majalisar Malamai ta Jihar Kano, ya ce: “Shi yasa da idan ana aikin gayya a kan kirawo Shafi’u, wani babban mawaƙi na Kano, da shi da masu kaɗa masa ganga, ana kaɗawa ana gangi ana waƙa, a kawo kunu a sha.
Wasu lokuta ma a afa wani abu– ka ji garau, to a lokacin kai bai waye ba a lokacin, sai a dama a cikin kunu su sha, ka gan shi yana ta tsalle, har da to haka ake yi.
“To wannan saboda ɗan Adam, shi yasa za ku ga a cikin Sahihul Bukhari, lokacin da aka zo ana yin Masallacin Annabi (tsira da amincin Allah su ƙara tabbata a gare shi), da lokacin da ake haƙa Ramin Gwalalo, to ana rera waƙa, to Annabi ba ya rera waƙa, amma su sahabbai suna rerawa”.
Ya ƙara da cewa ana so kodayaushe a samu gwanin waƙa ya dinga rerawa saboda tana ƙara nishaɗi, tana kuma sabunta tunani.
“Don haka kada ka yadda ka haramta kanka jin waƙa.
Idan ka ji wani mutum ya ce jin waƙa haram ne, haram ɗin da yake nufi waƙa da ake zage-zage, ake batsa, ake cin mutunci, ita ce haram, ita ce take kashe zuciya.
“Amma wadda za a yabi Annabi, ko a yabi abubuwa masu kyau ko zance mai daɗi; ita waƙa kamar magana ce, mai daɗi mai daɗi ce, mara daɗi mara daɗi ce, kalmomi masu kyau masu kyau ne, marasa kyau marasa kyau ne.
“Don haka waƙa ba mummunar aba ba ce, sai dai idan akwai zage-zage, ko sharri ko cin mutuncin mutane, ko batsa, to wannan ita ce ba a so.
Amma kada ku haramta kanku jin waƙa, musamman Ishiriniya, da raguwar waƙoƙi da ake yi cike da hikima da basira”.
Sha’aban Sharada ya nemi a rushe ‘yan sandan ‘Anti-daba’ a Kano.
Shugaban kwamitin tsaro na majalisar wakilai Sha’aban Ibrahim Sharada ya ne me rundunar ‘yan sandan jihar Kano da ta rushe sashin da ke yaki da ‘yan daba da ake kira ’Aniti-daba’.
Kano Focus ta ruwaito dan majalisar ya yi wannan kira ne a ranar Lahadi bayan da ya ziyarci kwamishinan ‘yan sandan jihar Kano Habu Sani kan kisan da aka yiwa wasu matasa biyu a unguwar Sharada.
Idan za a iya tunawa a shekaran jiya Asabar ne ‘yan sandan Anti-daba suka kashe wasu matasa biyu, ‘yan ba ruwana a unugwar Sharada bayan da sukaje kamen masu laifi.
Matasan da suka hallaka a hannun ‘yan Anti-dabar sune Abubakar Isah da kuma Ibrahim Sulaiman da aka yi ittifakin abokanaine.
Wannance ta sanya al’ummar yankin na Sharada harzuka da kuma fara kiraye-kirayen a soke sashin na Anti-daba.
A cewarsu ko kadan ‘yan sandan na Anti-daba na wuce gona da iri  a cikin ayyukan su.
Haka ta sanya Saha’aban Sharada kai koken sa ga kwamishi nan ‘yan sadan na jihar Kano kan daukar matakin gaggawa kan barnar da ‘yan sanda suka yi musamman ma na kashe yan baruwa na.
Cikin bukatar da dan majalisar ya gabatarwa kwamishina shi ne a hukunta wadanda suka yi barnar sannan a gyara musu ayyukan su ko kuma a rushesu ma baki daya.
A cewar mazauna yankin na Sharada, da misalign karfe 11.00 na daren ranar Asabar ne ‘yan sadan na Anti daba suka mamayi yankin dab da masallacin juma’a na Sharada domin kama masu laifi.
Shaidun gani da ido sun ce ‘yan sandan sun mamayi wurin mai sayar da shayi ne da ke kira da ‘Indomie spot’ da suke zargin akwai musu lafi a wurin.
Rikici ya barke ne a dai-dai lokacin da mai wurin Ibrahim Sulaiman ya bukaci sanin dalilin da ‘yan sadan za su  kama dan uwansa mai suna Gaddafi duk da cewa ba mai laifi bane.
&#8216;Yan sanda sun kashe matasa biyu a Kano Budurwa ta kashe kanta a Kano ta hanyar rataya Rundunar &#8216;yan sandan Kano ta kubutar da matashi da ya shafe awa 7 a cikin kwata Sai dai wani dan sanda da ake kira Ado da ya yi yunkurin dakatar da Ibrahim ya yi amfani da wuka  inda ya yankeshi har sau biyu.
Hakan ta sanya wani matashi Abubakar Isah da ke wurin ya taso domin kawowa Ibrahim dauki, nan ma wani dan sandan ya sa bindiga ya harbeshi da kuma ya mutu nan take.
A cewar wadanda suka shaida lamarin nan take aka garzaya da su asibiti basa kokarin ceto rayuwar Ibrahim sai dai da misalin karfe 2.00 na dare shi ma ya mutu.
An kama ‘yan sandan Tuni dai kwamishinan yan sandan jihar Kano Habu A Sani ya bada Umarnin Kama ‘yan sandan da suka yi wannan aika aika.
A cewar Jami’in hulda da jama’a na runduar yan sandan Abdullahi Haruna Kiyawa, Kwamishinan ‘yan sandan ya bada umarnin kama jami’an ne jima kadan bayan da ya samu labarin faruwar al’amarin.
Abdullahi Kiyawa mai mukamin mataimakin sufurtandan ‘yan sanda ya ce ko kadan ba za a bar wannan al’amari ya wuce haka siddan ba.
A cewar sa za a gudanar da bincike za kuma a baiwa mai hakki hakkin sa da zarar an kammala binciken.
‘Yan sanda sun kashe matasa biyu a Kano.
Ana zargin jami’an ‘yan sanda na ‘Anti-daba’ da kisan wasu mutum biyu a unguwar Sharada da ke nan birnin Kano.
Kano Focus ta ruwaito cewar matasan masu suna Ibrahim Sulaiman da Abubakar Isah sun hallaka ne a hannun anti-daba a daren jiya Asabar.
Acewar shaidar gani da ido Muhmammad Bashir jami’an na Anti Daba sun je unguwar ta Sharada ne domin kama masu laifi.
Sai dai sun bige da harbe-harbe kan mai uwa da wabi wanda hakan ya jawo mutuwar matasan guda biyu.
Sai dai tuni rundunar yan sanda ta jihar Kano ta bada umarnin kama ‘yan sandan biyu.
Rundunar &#8216;yan sandan Kano ta kubutar da matashi da ya shafe awa 7 a cikin kwata Rundunar ‘yan sandan Kano ta kama barayin zanga-zanga 59 Mai magana da yawun rundunar ‘yan sandan jihar Kano Abdullahi Haruna kiyawa ya ce kwamishinan yan sandan jihar Kano ya bada umarnin kama wadancan yan sanda biyu.
Abdullahi Haruna Kiyawa mai mukamin mataimakin sufurtandan ‘yan sanda ya ce za a gudanar da bincike kan ‘yan sandan domin tabbatar da gaskiya.
Budurwa ta kashe kanta a Kano ta hanyar rataya.
Bahijja Gombe wata mai shekaru 16 ta kashe kanta ta hanyar rataya a nan Kano.
Kano Focus ta ruwaito budurwar wadda yar asalin jihar Gombe ce ta rataye kanta ne a ranar Asabar bisa dalilan da ba a Kai ga ganowaba.
Rahotannin sunce Bahijja na yin aikatau ne a wani gida a unguwar Zoo Road inda kuma a nan ne ta kashe kanta.
Haka kuma rahotannin sun ce Bahijja tana yin aikatau ne inda Kuma take kula da shagon uwar gidanta da take kasuwanci.
An dai tsinci gawar Bahijja ne a daki Inda ta rataye kanta da misalin karfe 10 Na Daren ranar Asabar.
Mai magana da yawun rundunar ‘yan sandan jihar Kano Abdullahi Haruna Kiyawa ya tabbatar da faruwar lamarin.
Kiyawa mai mukamin mataimakin sufurtandan ‘yan sanda ya ce tuni aka kai gawar Bahijja zuwa asibitin Murtala domin gudanar da bincike.
Ya ce za a zurfafa bincike domin gano dalilin da ya sanya ta kashe kan nata.
Dalibai su koma hadiman masallatai da coco-coci maimakon jiran gawon shanu-ASUU.
Kungiyar malaman jami’o’i ta kasa ASUU ta bukaci dalibai da su koma hadiman masallatai da coci coci maimakon zaman jiran gawon shanun yaushe za a bude makarantu.
Haka kuma ta bukacesu da su rungumi sana’o’in dogaro da kai da karance-karancen littattafai da kuma yawon bude idanu maimakon zaman jira bude makarantu.
Kano Focus ta ruwaito cewar kungiyar ta wallafa wananan kiranne a shafinta na twitter a ranar Alhamis.
ASUU ta zayyano abubuwa bakwai da ya kamata daliban su runguma maimakon zaman jiran gawon shanu.
Ta ce ya kamata daliban su nemi aikin yi nawucin gadi da za su dinga samun dari da kwabo, Haka kuma tace wadanda ‘yan uwansu ke da wata sana’a to su shiga a dama da su domin rage zaman banza.
ASUU ta ce akwai bukatar daliban su koyi wasu dabarun sana’o’I na zamani da zai ciyar da su gaba.
Haka kuma ta ce wanda basu da iko su lazamci zuwa masallaci ko kuma coci domin taimakawa addini.
Ta ce wasu daliban kuma da suke da dama su rungumi yin tafiye-tafiye domin kwakwalensu su bude.
Yayin da wasu kuma ya kamata su rungumi karatun littafi, sai shawara ta karshe shi ne wadanda ke da dama kuma su shiga rakashewa da jin dadin duniya ta hanyar kallon fina-finai da zuwa sinima domin kansu ya bude .
Mun kara farashin mai zuwa 170 kan kowacce lita-IPMAN.
Kungiyar dillalan man fetur ta kasa reshin jihar Kano IPMAN ta umarci dukkanin mambobinta da su sayar da manfetur akan naira N168 zuwa 170 kowacce lita.
Kano Focus ta ruwaito shugaban kungiyar a nan Kano Bashir Dan Malam ne ya bada umarnin sauya farashin a ranar Juma’a.
Dan Malam ya ce wannan ya biyo bayan umarin da suka samu daga kamfanin sayar da albarkatun man fetur na kasa PPMC na sauya farashin.
Sanarwar da PPMC ta fitar ta shawarci masu sayarda man fetur din da su sayar da man  aka N168 zuwa 170 akan kowacce lita daya.
Wannan ya biyo bayan bibiyar farashin da aka sabayi na wata wata, da kuma aka tsayar da sabon farashin watan Nuwamba.
A don hakan ne dan malam ya umarci mambobin a da su sauya farashin man daga lita N160 da yake a baya zuwa 168 ko 170 .
An Kama masu amfani da layin wayar da jama’a ke yarwa suna sace kudi a banki.
Rundunar ‘yan Sanda ta jihar Kano ta kama wasu matasa da ake zargi da yin amfani da layukan wayar jama’a su sace kudaden mutane  a asusun ajiyar bankuna.
Kano Focus ta ruwaito  daya daga cikin wadanda aka kama Musbahu Balarabe na cewa suna siyan layikan waya ne da jama’a suka daina amfani da su  sannan sunemi adawo musu dasu daga kamfani a matsayin nasu da suka bata.
A cewarsa suna yin wani abu da ake cewa ‘on demand’ akan layin, da hakan zai nuna musu ko akwai asusun ajiya na banki akan layi.
Ya ce da zarar sun fahinci mai layin yayi rijista da shi akan wani asusun ajiya to sai suyi amfani da shi wajen satar kudin.
Shima daya daga cikin wadanda ake zargin Sadiq Sani mai shekaru ashirin da bakwai ya ce bayan sun kwashe kudin asusun da suka gano sai su kama Otel wanda a can ne suke kashe kudin da suka samu.
A nata bangaren rundunar ‘Yan Sandan jihar Kano ta ce an kama matasanne bayan da suka sace kimanin milyan biyar a asusun ajiya na banki.
Mai magana da yawun rundunar Abdullahi Haruna Kiyawa yace akwai irin wadannan matasa da dama da suke amfani da kwamfutocin, suna damfarar mutane.
Abdullahi Haruna mai mukamin mataimakin sufurtandan ‘yan sanda ya ce dole ne al’umma su tashi tsaye wajen kulawa da layikansu da kuma wayoyin su na hannu.
Ya kuma shawarci al’umma dasu rinka kulawa da layikan ‘yan uwansu da suka rasu.
A cewarsa mafiya yawan masu wanna ta’ada sun fi amfani da irin layukan wajen sace kudaden mutane.
Tsoffin sojoji a Kano sun nemi a basu damar komawa daji yakar Boko Haram.
Wasu daga cikin tsofaffin sojoji a jihar Kano sun bukaci shugaban kasa Muhammadu Buhari ya basu dama su sanya kaki su kuma dau bindiga domin yaki da ‘yan Boko Haram.
Kano Focus ta rawaito cewa tsofaffin sojojin da akalla shekarunsu ya tasamma 70 zuwa 80 sun ce duk da yawan shekarun da suke dashi matukar aka basu dama, to za su kawo karshen matsalar tsaro a arewacin kasar nan.
Guda daga cikin mazan jiyan mai mukamin manjo Adam Umar Usman ya ce har yanzu suna da kishin kasar nan kuma suna takaici a duk lokacin da wani soja ya rasa ransa a fagen fama.
Ya ce a kwai manyan sojoji dake kara ta azzara yakin Boko Haram da basa son zaman lafiya a kasar nan.
“Su kiramu mukoma dajin, bama tsoron mutuwa domin tana kan kowa,” a cewar sa.
Shima wani daga cikin tsofaffin Sojojin mai suna Ali Galadima, cewa yayi nasa tsoron yaki da Boko.
A cewarsa mafiya yawan sojojin da ke yaki da yan ta’addar a yanzu basu da gaskiya, domin sukan fitar da sirrin aikinsu ga abokan gaba.
Ya ce yakamata a dinga yin bincike sosai kafin daukar kowanne mutum aikin soja.
Yana mai cewa matukar za a dinga daukar aikin soja ba tare da yin kwakkwaran bincike ba to tabbas yakin Boko Haram ba zai kare ba.
An tsinci gawar yaro dan shekara 4 yashe cikin mota a Kano.
Jami’an vigilante sun tsinci gawar wani yaro dan shekara hudu da aka kashe aka kuma yasar cikin wato tsohuwar mota a unguwar Kawo Majalisa da ke yankin hotoro a nan Kano.
Kano Focus ta ruwaito yaron mai suna Aliyu Adamu an tsinci gawar tasa ne da misalin karfe sha daya na safiyar ranar Laraba.
A cewar mahaifin yaron Malam Musa Buba an sace Aliyu Adamu tare da dan uwan sa Hassan Musa ne tun a ranar Talatar da ta gabata  kafin daga bisani a tsinci su a cikin wata tsohuwar mota.
Ya ce rundunar ‘yan Sintiri ta Vigilante dake unguwarce ta sanar masa cewa an tsinci wasu yara guda biyu wanda daya daga cikin su ya mutu.
Ya ce jin hakan ce ta sanya shi garzayawa wurin domin dubawa sai yaga  ashe ‘ya’yan su ne da suke nema.
Malam Buba ya ce tuni ya sanarwa da offishin ‘yan Sanda halin da ake ciki.
Ya ce bayan da yan sanda  suka gama bincike ne sai suka basu gawar tare da binne wa.
Haka zalika a cewar wata shaidar gani da ido mai suna Zainab Ibrahim tace an tsinci Hassan Musa tare da gawar dan uwan nasa tare a cikin tsohuwar motar.
Ta ce lokacin da aka tsinci yaran Aliyu ya riga ya mutu, shi kuma Hassan baya cikin hayyacinsa.
Sai dai kawo yanzu ba a san dalilin da ya jawo kisan yaron ba.
Buhari zai sake gina hanyar Kano zuwa Gwarzo zuwa Dayi.
Majalisar zartarwa ta kasa ta amince a kashe naira biliyan 62 domin aikin gina hanyar Kano zuwa Gwarzo zuwa Dayi a jihar Katsina.
Kano Focus ta ruwaito ministan ayyuka da gidaje Babatunde Fashola ne ya sanar da hakan ya yin zantawa da manema labarai jim kadan bayan kammala zaman majalisar zartaswa a ranar Laraba.
Ministan ya ce gwamnati ta amince da a kashe naira biliyan 62 da miliyan dari bakwai wajen aikin gina hanyar.
Haka zalika ministan ya ce an tsara za a kammala aikin ginin hanyar cikin watanni 24.
Ana sa bangaren sanatan mai wakiltar Kano ta Arewa Barau Jibril ya ce sun dade da a mika kokensu ga gwamnati kan neman aikin hanyar.
Ya ce a watanni hudun farkon shekara mai kamawa ake sa ran  fara aikin gina hanyar.
Ya kara da cewa ana sa ran gwamnati za ta fara bayar da naira biliyan 2 domin farawa.
Barau ya ce matukar akayi aikin hanyar zai taimaka gaya wajen bunkasa tattalin arzikin Kano, A cewar sa hanyar na da mutukar muhimmanci kasancewarta hanyace da ke sada Kano da Katsina Zamfara Sokoto da Kebbi harma da Jamhuriyyar Nijar.
Ra’ayi:Yanayin sanyi ke samu sanya takunkumin fuska a Kano ba cutar Korona ba.
Jama’a da dama a nan Kano sunce yanayin sanyi da kura da ake fama dashi a wannan lokaci ke sanyasu sanya takunkumin rufe hanci wato ‘face mask’ amma ba cutar Koronaba.
A wani kewaye da jaridar Kano Focus tayi a wasu wurare na birinin Kano, ta gano yadda sanya takunkumin hanci ya karu a tsakanin mutane.
Da yake ana zamanin cutar Korana ne ya sanya jama’a da dam ke zaton ko ana sakawane domin magance kai daga kamuwa da cutar.
Sai dai dayawa daga cikin mutanen da aka tattauna da su sunce ko kandan badon kariya daga Korona suke sanya takunkumin ba sai dan maganin kura.
Bashir Usman wani mazaunin unguwar Sharada ya ce dama kafin billar cutar Korona yana sanya takunkumin fuska.
“Ni ba Korona ke sani sanya takunkumi ba dama can yana daga cikin dabi’ata sanyawa.
“Ko da Korona ko bubu ita zan ci gaba da sanyawa, kuma ni ina sakawane saboda maganin kura ba wata Korona ba.” A cewar sa.
Shi ma wani da aka iske na tafiya a kan hanya a unguwar Tukuntawa Rabi’u Isma’il da ke sana’ar dinki ya ce ko kadan baya sanya takunkumin fuska don cutar Korona.
“Indai ka ganni da takunkumin fuska to ba don kariya daga Korona na sanya ba sai dan kare kai daga kura da mura a lokacin sanyi.
“Kodayake lokacin da Korona ta bulla na sanya, saboda a lokacin an firgitamu da ita, da ko shago bana fita sai da shi, amma yanzu kam ko oho” Shima wani dan kasuwa a unguwar Sharada Sadiq Isah ya ce Korona ba ta isa ta sanya shi sanya takunkumin fuska ba.
A cewarsa sanyi ne kawai da kura ke da ikon sanya shi sanya takunkumin fusaka.
“Ina sanya takunkumin fuska saboda kura, saboda bana son kura ko kadan .
Ko al’umma a Kano za su rungumi sabon tsarin zabe ta internet.
Al’umma a jihar kano na cigaba da tofa albarkacin bakinsu dangane da batun fara gudanar da zabe ta kafar sadarwa ta yanar gizo.
Wanan ya  biyo bayan bukatar da majalisar dattijai ta kasa ta bijoro da shi a makon da ya gabata na a sauya fasalin tsarin zaben kasar nan daga yadda ake gudanar da shi zuwa na Internet.
Kano Focus ta jiyo ra’ayoyin wasu mutane a sassa daban daban na jihar nan kan irin kallon da suke yiwa sabon tsarin.
Malam Aminu Bello ma zaunin unguwar Dorayi ne a nan Kano, ya ce maida zaben ta internet nada matukar muhimmanci, a cewarsa hakan zai rage magudin zabe da cinkoson al’umma da kuma rikici a filayen zabe.
Ya ce duk da akwai karancin ilimin internet ga fi yawa ga al’ummar kasar nan musamman ma a kauyuka, amma gwamnati zata iya samar da cibiyoyin da za a rika horas da mutanen kauye kan yadda za su yi zaben tun kafin zaben.
Shi ma wani mai suna Usman Yahuza Usman mazaunin Unguwar Sabon Titi ya ce yin zaben ta yanar gizo zai saukakawa al’umma yin zabe kuma cigaba ne kamar yadda akeyi a sauran kasashen da suka ci gaba.
Ya ce da yawa masu tattara kuri’a kan canza alkaluman zabe kuma wani sa’in ma akan sace akwatunan zabe, amma yin zabe ta yanar gizo zai kawo karshe wannan dabi’a.
Rashin alfanunsa Saidai wata mai suna Kairat Mustapha dake unguwar Koki a nan Kano ta ce kokadan bata goyan bayan amfani da yanar gizo wajen yin zabe.
Khairat tace irin wannan tsarin sam bai dace da irin al’ummar kasar nan ba.
A cewarta, hakanma ba a kwashewa lafiya ballantana a ce za a mayar da zaben ta kafar internet.
Ta ce yin zabe ta yanar gizo ba zai hana rigingimun da ake yi lokacin zabe ba.
Saboda galibi anfi samun  rigingimu bayan zabe wanda sunfi na runfunan zabe.
Abdul’Aziz Mukhtar dake zaune a unguwar Birget cewa yayi kasar nan bata da network mai karfi da za ta iya aiwatar da zabe ta yanar gizo ba.
“Muna da masu yin kutse a cikin yanar gizo wadanda za su iya batawa.
“Hakan gaskiya ba zai haifar da da mai ido ba.” Matsalar kasar na kwaikwayo.
Farfesa Kamilu Sani Fagge masanin kikiyya siyasa ne a jami’ar Bayero da ke nan Kano ya ce matsalar kasar nan shi ne kwaikwayo wadanda suka riga suka ci gaba.
Farfesa Kamilu ya ce kiran da majalisar dattawa tayi na sauya tsarin za be batayi la’akari da halin da kasar nan take ciki ba, da kuma halin ‘yan siyasar kasar nan.
Ya kara da cewa kasashen da suka cigaba basu dauki zabe amatsayin ko ta mutu ko tayi rai ba kamar yadda yake a kasar nan.
“Yin wannan tsari zai jefa kasar nan cikin matsala sosai.
“Munga yadda ake murde zaben da mutane kesa hannu su yi.
Kaga yadda ake magudi iri-iri, to idan ance za a yi zabe ta gidan waya ko na’ura mai kwakwalwa to zai sa mutane suyi rashin gaskiya,” a cewar sa.
Ya kuma ce mafi akasarin mazabun dake jihar nan a kauyuka suke inda babu wuta kuma suke da karancin ilimin na’ura mai kwakwalwa, inda ya ce yin hakan tamkar take musu ‘yancine.
Malam Fagge ya kara da cewa yin hakan abune da zaici kudi sosai ba kuma tare da samun biyan bukata ba, adan haka barin sa shi ne yafi alkairi.
An kama kwarton da ke neman a biyashi kudin yin kwartanci a Kano.
Jami’an vigilante sun kama wani kwarto mai suna Abubakar Sadiq da ya kware wajen hada Lamba tare da kiran matan aure domin yin kwartanci da su kuma ya nemi su biyashi lada.
Kano Focus ta ruwaito cewa matashin ya shiga hannun jami’an vigilante din ne a ranar Litinin a unguwar Dorayi da ke birinin Kano, bayan da wata matar aure da ya nema ta yi masa kofar rago.
Shi dai wannan kwarto da aka fi kira da Shanawa mazaunin Unguwa Uku, yana neman matan aure ne kuma ya nemi su biyashi kudin zuwan da ya yi musu.
A cewar jami’an Vigilante Sadiq Shanawa na hada lamba ne ya kuma kira matar da ya samu a layi ya kuma nemi yin lalata da ita.
Sai dai acewar matar da ta yi masa Kofar rago da ta nemi a sakaye sunanta ya kiratane da safe, ya kuma dinga furta mata kalaman batsa lamarin da yasa ta kashe wayar.
Ta ce ya kara kiranta da karfe sha biyu na dare duk da ta fada masa cewa ita matar aurece, amma bai fasaba, sai ma sakonnin batsa da ya dinga tura mata da hakan yasa ta sanar da mijinta abinda ke faruwa.
Ta kara da cewa bayan da ta fadawa mijinta abinda ya faru ne sai ya bata dama data fada masa cewa yazo su hadun.
“Bayan damar da mijina ya bani, shi ne muka sanarwa ‘yan sintiri dake nan unguwar Dorayi.
“Bayan na ce masa yazo,  da yazo na hangoshi naga yana kokarin kiran waya sai naga ya saki murmushi nima sai nayi masa.
“Sai nace masa muje shagon cirar kudi dan nacire mana kudin da zamuyi amfani da shi kamar yadda ya nema.
“Domin yaron yace sai na bashi kudi idan har unguwata zaizo.
“Dubu goma zan bashi yace wai wuni zai yi dani hatta kudin a dai-daita sahu ma haka yace ni zan biya masa.
A nasa bangaren Abubakar Sadiq Shanawa yace yana zaune a dakin sa ne sai ya hada number ya kira ta.
Ya kara da cewa bayan ya kira ta sai ya tura mata sako inda ya bayyana mata cewa yana so su hadu su dan huta tare da shakatawa.
“Da ta fadamin haka nayi zaton dawasa take yi ba matar aure bace, don tacemin ita ba halinta bane kuma ba za ta iya aikata hakan ba amma na cigaba da kiranta,” a cewar sa.
A nasa bangaren shugaban gamayyar kungiyoyin kare hakkin dan adam a jihar Kano Karibu Yahya Lawan Kabara yace za su bibiyi lamarin tare da tabbatar da cewa an hukunta wanda ake zargin.
Haka zalika kwamandan ‘yan Sintiri na jihar Kano Muhammad Kabir Alhaji ya tabbatar da faruwar lamarin.
Inda yace tuni suka mika wanda ake zargin ga hukumar ‘yan sanda don girbar abinda ya shuka.
Yin amfani da na’ura ‘Card Reader’ ba zai magance magudin zabe ba-Sheka.
Shugaban Hukumar zabe ta jihar Kano KANSAIC Farfesa Ibrahim Garba Sheka ya ce yin amfani da na’urar ‘Card Reader’ lokacin zabe ba shi ne zai magance magudin zabe ba.
Kano Focus ta ruwaito farfesa Sheka ya bayyana hakanne a zantawarsa da Freedom Radio a ranar Talata.
Ya ce matukar anaso a magance magudin zabe tilas  shuwagabannin da ke gudanar da zabe su gyara halayen su, su yi abin da ya da ce.
A cewarsa ita na’urar ‘Card Reader ‘aba ce da dan adama ke tsaramata abinda za ta karba.
A don haka koda anyi amfani da ita ba zai hana magudin zabe ba, matukar jami’a basu gyara zukatansu ba.
Farfesa Garba Sheka ya kuma ce dalilin da yasa ba za su yi amfani da na’urar ‘Card Reader’ ba shi ne saboda tsadar amfani da ita.
Ya ce idan za a yi amfani da ita to gwamnati sai ta rubanya kudaden da ta bayar na zabe.
“Idan ka dangwala a na’urar ka dauke hannunka, ka kuma sake dangwalawa sai ta karba.
“Kasan dan Najeriya duk abida ya ke sai dai kace ya rage, amma ba zai daina ba.
“Na gayamiki ta ma fi saurin yin magudi.
Yanayin sanyi: Ko kun san ana gadon faso.
Masana kan al’amuran lafiyar fata sunce galibin wadanda ke yin faso a kafafuwansu na yi ne ba dan kazanta ba sai dan yanayin gautsin fatarsu.
A zantawar Kano Focus da wani kwararren likitan fata da ke asibitn Abdulahi Wase da ake kira da Asibitin Nasarawa Dakta Tijjani Aliyu ya ce galibin masu cutar faso gadonsa suke yi daga iyaye da kakanni.
Ya ce a kwai nau’ikan fason da ake gado daga wurin iyaye sai dai ya ce dukkanin su ana iya maganin su.
A cewarsa yanayin gautsin fata da aka haifi mutum da shi kuma  ya kuma gada daga iyayensa na sanya shi yin faso komai tsaftarsa.
Ya kuma ce a dalilin cutar faso mutane ka iya kamuwa da cutukan  da ka iya haddasa musa matsala ga garkuwar jiki.
“Idan kafar mutum ta tsage, ta wannan gurin cuta za ta iya shiga dan za ka ga wani fason ma har jini yake yi,” a cewar sa.
Dakta Tijjani  ya kara da cewa mutane za su iya kare kansu daga kamuwa da cutar Faso ta hanyar kula da tsaftar jikinsu da kuma kauracewa yin tafiya ba tare da takalmi ba.
A cewarsa wanda ke da Faso kamata ya yi ya dinga sanya takalmi sauciki tare da sanya kafarsa da hanunsa a ruwan dumi.
Ya kuma ce idan har kafar mutum da hannun sa suna yawan yin faso to ya zama wajibi ya dinga sanya safa don kare kansa.
Likitan ya ce akwai magunguna da ke warkar da cutar faso da idan mai shi yaje asibiti za a iya bashi.
dole ne a yiwa masu hidimar kasa gwajin ‘kwarona’ kafin shiga sansani-NYSC.
A yayin da aka bude  sansanin masu yiwa kasa hidima a yau Talata a nan jihar Kano da ma kasa baki daya, gwamnatin tarayya ta umarci a yiwa masu shigar gwajin cutar COVID-19.
Kano Focus ta ruwaito shugaban hukumar kula da sansanin masu yiwa kasa hidima birgediya janar Shu’aibu Ibrahim ne ya bayyana hakan ga manema labarai a ranar Litinin.
Ya ce shugaban kasa Muhammadu Buari ne ya bada umarnin yiwa dakkanin masu shiga sansanin gwajin, a cewar sa gwajin ya zama dole.
Ya kuma ce shugaban kasar ya bada umarnin dukkanin wadanda za su yi wa kasa hidimar tilas a sanyasu cikin asusun inshorar lafiya na kasa  NHIS kafin fara daukar horo.
Alhaji Ibrahim ya ce hukumar ta NYSC ta tura da  masu yiwa kasa hidima har dubu 66 zuwa sansanoni daban-daban a fadin kasar nan.
Ya kuma ce an bude dukkan sansanonin masuyiwa kasa hidimar da ga yau Talata.
Malam Ibrahim ya kuma gargadi masu zuwa da takardar kammala karatu na bogi, a cewar sa duk wanda aka kama da takardar bogi ba shakka zai dandana kudarsa.
Rubutun ‘ajami’ akan kudi ba musuluntar da Najeriya ba ne-CBN.
Babban bankin kasa CBN yace ko kadan rubutun ajami akan kudin Naira ba yana nufin musuluntar da kasa ba ne kuma ba zai cire ba.
Kano Focus ta ruwaito babban bankin kasar, na mayar da martani ne kan karar da wani lauya mazaunin Legas ya shigar gaban kotu yana mai bukatar da a cire rubutun ajami a jikin kudaden kasar nan.
A cewar Lauyan Abiola Lawan rubutun ajamin dake kan kudin Najeriya ba ya nufin wani addini ko hulda da larabawa.
Lauyan na CBN ya caccaki lauyan kan ikirarin cewa rubutun ajamin barazana ce ga yancin addini a Najeriya.
“Rubutun dake kan takardar kudin kasar nan ba barazana bane ga kasa kuma bai sabawa kundin tsarin mulkin Najeriya ba.” “Tun shekarar 1973 da aka canza kudin Najeriya daga Fam zuwa Naira ake amfani da rubutun Ajami.” “Rubutun Ajami ba alama bane na Musulunci, an yi ne domin saukakawa wadanda basu iya karatun Boko ba wajen kasuwanci,” Idan za a iya tunawa wani lauya mazauni jihar Legas, Malcom Omirhobo, ne ya shigar da kara gaban babbar koto a jihar Legas yana mai neman da a tilasawa babban bankin kasa ya cire ajami a jikin kudi.
Lauyan ya ce, rubutun yaren larabcin dake jikin Naira na nuna cewa Najeriya kasar Musulunci ce alhalin ba haka take a kundin tsarin mulki ba.
Lauyan, wanda yace shi bai san ma’anar rubutun ajamin ba, ya bukaci kotu ta cire kuma ta maye gurbinsa da na Turanci.
Ya ce ko kuma a maye gurbinsa da harsuna uku mafi shahara a Najeriya wato Hausa, Yoruba ko Igbo.
A cewar lauyan, da rubutun ajamin, CBN ta saba sashe 10 da 55 na kundin tsarin mulkin Najeriya.
Rundunar ‘yan sandan Kano ta kubutar da matashi da ya shafe awa 7 a cikin kwata.
Rundunar ‘yan sanda jihar Kano ta kubutar da wani matashi da ake zargin mai tabin hankali ne da ya shige kwata a Unguwar Kabara dake birnin Kano, da ya kwashe sama da awanni bakwai.
Kano Focus ta ruwaito matashin da har yanzu ba a’a kai ga tantance sunansa ba ya shiga kwatar ne da misalign karfe bakwai na daren ranar litinin ba a kuma samu nasarar kubutar da shi ba har sai misalin karfe daya zuwa biyu na dare.
A cewar shaidun gani da ido matashin ya shiga kwatarne inda ya ce ba zai fito ba har sai Buhari ya sauka da ga mulki.
Sai dai maganganun basu da tabbasa domin kuwa ba a ji ta baki matashin ba a cewar rundunar ‘yan sanda.
Sale Uba Kabara da ake yiwa lakabi da Waga na daya daga cikin wadanda suka yi yunkurin kubutar da matashi, ya  ce sun dauki kusan awanni shida zuwa bakwai suna yunkurin fito da shi daga kwatar amma ya kekasa kasa ya ki fitowa.
Ya ce jami’an Kwan-kwana da na  Civil Defense sunje wurin, amma dukkansu basu samu nasarar kubutar da shi ba.
Har sai da jami’an ‘yan sanda suka halarci wurin sannan suka samu nasar kubutar da shi cikin dare.
A cewar jami’in hulda da jama’a na rundunar ‘yan sandan Kano Abdullahi Haruna Kiyawa suna samun labari suka garzaya wajen da rundunar su ta kan kace kwabo domin kai masa dauki.
Abdullahi Haruna mai mukamin mataimakin sufurtandan ‘yan sanda ya ce bayan daukan lokaci wajen ganin an lallabashi ya fito, da ga bisani sun fada cikin ramin suka kuma fito da shi.
Mun amince da kudurin kwarya-kwaryar kasafin kudin bana – Ahmad Lawal.
Shugaban majalisar Sanata Ahmad Lawan ne ya mika bukatar ga kwamitin kudi na majalisar, sannan ya bukaci kwamitin ya gabatar da rahotonsa ga majalisar a ranar talata mai zuwa don tantancewa.
A ranar talata ne dai shugaban kasa Muhammadu Buhari ya gabatarwa majalisar kwarya-kwaryar kasafin na sama da naira biliyan 842, don neman amincewar majalisar.
A daren yau za mu saki sakamakon jarrabawar JAMB ta bana – Farfesa Ishaq Oloyede.
Shugaban hukumar Farfesa Ishaq Oloyede ne ya sanar da hakan, yayin taron manema labarai a jihar Enugu.
Yana mai cewa hukumar ba ta da wata nufaka ko hujjar rike sakamakon matukar aka kammala tattarawa.
Farfesa Oloyede ya ce da zarar ya koma Abuja a yammacin yau din nan zai sahale a fitar da sakamakon jarrabawar.
“Mun tattara bayanan daliabai miliyan daya da dubu dari hudu da goma sha biyar, da dari biyar da daya ne suka yi rajistar jarrabawar ta UTME ta bana, inda mutane miliyan daya da da dubu dari da ashirin da biyu da casa’in da biyar kuma suka rubuta jarrabawar” in ji Farfesa Ishaq Oloyede.
Farfesa Ishaq Oloyede ya kuma ce dalibai dubu sittin da dari daya da goma sha daya ne ba su rubuta jarrabawar ba har yanzu.
Kungiyar kwadago NLC ta shirya fara sabon yajin aiki a Kaduna.
NLC ta bayyana hakan ne yayin wani taron gaggawa da shugaban kungiyar Ayuba Wabba ya jagoranta a ranar 22 ga watan Yunin 2021.
Kungiyar ta umarci mabobinta da su sanar da daukacin ma’aikatan jihar tare da wayar musu da kai game da sabon yajin aikin da ake shirin farawa.
Wabba ya zargi gwamnan jihar Nasir El-Rufa’I da gaza cika ka’idojin yarjejeniyar da gwamnatin tarayya ta kulla tsakanin gwamnatin jihar da NLC.
“Mun yanke shawarar dawowa cigaba da yajin aiki a jihar Kaduna bayan mun aike da takarda ga Shugaban kasa Muhammadu Buhari da Ministan kwadago da daukar aiki Chris Ngige,“ inji Wabba.
Majalisar dokokin Kano ta amince da gyaran dokar binciken kuɗin da gwamnati ke kashewa ta bana..
A Talatar nan ne majalisar ta amince da karatu na farko na dokar, yayin da a Larabar nan kuma ta tsallake karatu na biyu da na uku, bayan zaman sirri da majalisar ta yi ta tabbatar da sahale gyararrakin da aka yi mata.
shugaban masu rinjaye na majalisar Alhaji Labaran Abdul Madari ya ce, “sassan da aka yiwa gyara a yanzu sun hadar da sashi na biyu da sashi na 22 da 23 zuwa 50” Tun da fari dai gwamna Dakta Abdullahi Umar Ganduje ne ya aikewa majalisar buƙatar yiwa wasu sassan dokar gyara, inda kuma bayan nazari da bincike tare da zama na musamman da majalisar ta yi ta kammala aikinta.
A zaman na yau majalisar ta karɓi wata wasiƙa daga ma’aikatar ƙananan hukumomi da ta aiko da sunayen mutanen da take buƙatar majalisar ta tantance su domin naɗa su a muƙamin sakatarorin mulki a Ƙananan hukumomin jihar nan 44.
Sai sai bayan da shugaban majalisar Injiniya Hamisu Ibrahim Chidari ya kammala karanta wasiƙar ne sai ya sanar da kwamitoci 6 da za su yi aikin tantancewar tare da basu Mao guda domin su gabatar da rahotonsu.
Abokin Kowa: Babban sufeton ƴan sanda ya yabawa Kanawa.
Sufeton ƴan sandan ya bayyana hakan a ranar Laraba, yayin da ya ziyarci fadar gwamnatin Kano.
Labarai masu alaƙa: Rundunar ‘yan sandan Zamfara ta ceto mutane 11 da aka yi garkuwa da su Kano: Ƴan sanda sun kama matasan da ake zargi da kashe abokinsu, dalibin Jami’ar Wudil Da yake jawabi Gwamnan Kano Abdullahi Umar Ganduje ya ce, duba da yanayin tsaro da ya shiga wani mataki a kasar nan, tuni jihar ta fara amfani da na’urori iri-iri don tabbatar da cikakken tsaro, tare da ganin dazuka basu zama mafakar ƴan ta’adda ba .
Sojoji su sake bude sansanin sojojin ruwa na Baga don manoma su yi aikin su a yankin Tafkin Chadi – Zulum.
Gwamna Zulum ya yi wannan kira ne yayin karbar sabon kwamandan rundunar hadin guiwa ta Operation Hadin Kai Manjo janar Christopher Musa a gidan gwamnati da ke Maiduguri.
Wannan dai ya biyo bayan rokon da gwamna Zulum ga shugaban kasa Muhammadu Buhari a yayin ziyarar da ya kai jihar Borno a makon da ya gabata, inda kuma shugaban Buhari ya ba da tabbacin cewa gwamnatinsa za ta samar tsaro ga noma musamman wadanda suka dawo daga gudun hijra don inganta rayuwar su.
Idan za a iya tunawa tun a watan Disambar 2018 ne mayakan Boko Haram suka kai hari sansanin sojojin ruwa da ke Baga tare da kwashe musu tarin makamai da alburusai daga ma’ajiyar makaman su.
An nada laftanal janar Tukur Yusuf Buratai a matsayin jakadan Najeriya a ƙasar jamhuriyar Benin.
Haka zalika shugaba Buhari ya kuma amince da tura janar Abayomi Olonisakin, tsohon babban hafsan tsaron ƙasa a matsayin jakadan na Najeriya a ƙasar Kamaru.
A yayin wani biki da aka gudanar a birnin tarayya Abuja, ministan harkokin ƙasashen waje, Geoffrey Onyeama, ya mikawa waɗanda aka naɗa takardar fara aiki.
Hakan na cikin wata sanarwa ce da ma’aikatar harkokin ƙasashen wajen ƙasar nan ta fitar.
Sai dai sanarwar ba ta yi ƙarin haske kan inda aka tura tsohon babban hafsan sojin ruwa na ƙasar nan Vice Admiral Ibok-Ette Ibas da tsohon babban hafsan sojin sama Air Vice Marshal Sadique Abubakar da kuma Air Vice Marshal Muhammad Usman, tsohon babban jami’in leken asiri na shalkwatar tsaro ta ƙasa.
Faruk Lawan ya fara zaman gidan gyaran hali.
Wannan da ya biyo bayan hukuncin da kotu ta yanke masa na ɗaurin shekaru bakwai.
Tun farko dai kotun ta kama Faruk Lawan da laifin karɓar na goron dala dubu ɗari biyar a wajen fitaccen attajirin nan, Femi Otedola.
Mai shari’a Angela Otaluka ta kotun birnin tarayya da ke unguwar Apo, yayin shari’ar, ta ce, ta kama Faruk Lawan da laifuka a dukkannin zarge-zarge uku da aka yi masa.
Rahotanni sun ce, bayan kammala zaman kotun ne sai jami’an tsaro suka tasa keyar tsohon ɗan majalisar zuwa gidan yarin na Kuje.
Twitter: Mun dakatar da kamfanin bisa tsarin dokar kasa – Buhari.
Ministan yada labarai da raya al’adu Alhaji Lai Mohammed ne ya bayyana hakan lokacin da ya bayyana a gaban kwamitin majalisar wakilai mai kula da harkokin yada labarai a Talatar nan.
Alhaji Lai Muhammad ya ambaci sassa daban-daban na kundin tsarin mulkin Najeriya don nuna goyon baya ga matakin da aka dauka a hukumance na dakatar da kamfanin da kuma barazanar da barin sa zai haifar dangane da kalubalen tsaro da ake fuskanta kasar.
A cewar Lai Mohammed a yanzu gwamnatin tarayya ta fara tattaunawa da kamfanin na Twitter domin shawo kan lamarin, sai dai har zuwa yanzu dakatarwar na ci gaba da aiki.
Tuni dai Kamfanin na Twitter ya rubutawa shugaban ƙasa Muhammadu Buhari wasika yana neman gwamnatinsa da ta janye matakin da ta ɗauka na toshe harkokinsa daga ƙasar nan.
Kamar yadda mai taimakawa ministan yaɗa labarai da raya al’adu, Segun Adeyemi, ya bayyana ta cikin wata sanarwa da ya fitar.
Wannan na zuwa ne a lokaci guda da mambobin majalisar wakilai ke kushe matakin da gwamnati ta ɗauka na toshe twitter daga Najeriya.
Da ɗumi-ɗumi- Kotu ta yankewa Faruk Lawan hukuncin shekaru 7 a gidan yari.
Hukuncin ya biyo bayan kama shi da laifin karɓar na goro a hannun fitaccen ɗan kasuwar nan Femi Otedola.
Mai shari’a Angella Otaluka yayin yanke hukuncin, ta ce ta gamsu da hujjojin da hukumar yaƙi da cin hanci da rasha ta ICPC ta gabatar a gaban kotu da ke cewa, tsohon ɗan majalisar ya karɓi na goron dala dubu ɗari biyar a wajen ɗan kasuwar.
A cewar ta, ta ɗaure Faruk Lawan shekaru bakwai a laifuka na farko da na biyu, yayin da ta yanke mishi hukuncin ɗaurin shekaru biyar a laifi na uku.
Sai dai hukunce-hukuncen guda biyu za su riƙa tafiya ne a tare.
Buhari ya aike da bukatar majalisar dattijai ta sahale da karin kwarya kwaryar kasafin kudin bana.
Shugaban majalisar dattaijai sanata Ahmad Lawan ne ya karanta wasikar a zaman majalisar na yau.
Kudirin ya nuna cewa za’a ware wani kason kudin domin sayo makamai a wani bangare na yaki da ta’addanci da kuma tashe-tashen hankula a kasar nan.
Haka kuma gwamnatin tarayya ta ce tana bukatar karin kason kudin ne domin sayen alluarar rigakafin cutar Covid-19 da kuma wasu kayayyaki a bangaren kiwon lafiya.
Buhari ya amince da bukatar tattaunawa da kamfanin Twitter.
Shugaba Buhari ya bada umarnin hada wata tawaga da za ta hada da Ministan yada labarai da raya al’adu Alhaji Lai Mohammed wanda shi ne zai jagoranci tawagar don tattaunawa da kamfanin.
Cikin tawagar sun hada da ministan shari’a kuma Atoni Janar na kasa Abubakar Malami, da ministan sadarwar da bunkasa tattalin arziki Dr Isah Ali Ibrahim Pantami da kuma ministan harkokin kasashen waje Geoffrey Onyema.
Sauran su ne: ministan ayyuka da gidaje BabaTunde Raji Fasola da kuma karamin ministan kwadago da samar da aikin yi Festus Keyamo, da sauran manyan ma’aikatan gwamnati.
Tuni dai kamfanin Twitter ya ce a shirye yake don tattaunawa da gwamnatin kan dakatar da shi daga ayyukan su a Najeriyar.
Dakatarwar dai ta biyo bayan goge wani rubutu da shugaban kasa Muhammadu Buhari ya wallafa a shafinsa.
Tsaro: sojoji sun cafke dan bindiga – sojoji.
Sojojin sun cafke shi ne a cikin mota lokacin da yake kan hanyarsa ta zuwa garin Badin bayan ya baro garin Zuru na Jihar Kebbi.
Daraktan yada labaran rundunar Birgediya Janar Onyema Nwachukwu ya tabbatar da hakan.
Janar Nwachukwu ya ce sun gano shi ne a cikin mota lokacin da suke binciken fasinjoji, inda suka samu tarin kakin soja da takalman sojoji da wuka da kuma wasu kayan tsafe-tsafe a wurinsa, har ma ya yi karyar cewa shi soja ne kuma sunansa Saja Aminu Sule.
Daga bisani ya ce yana kan hanyar zuwa garin Ogbomosho ne da ke jihar Oyo, kuma kakin na ‘dan uwansa ne wanda soja ne.
Tuni dai an mika shi hannun ‘yan sanda na Mokwa don fadada bincike a kansa.
Majalisar dattijai ta amince da nadin Janar Faruk Yahaya a matsayin babban hafsan sojin Najeriya.
Amincewar majalisar ya biyo bayan gabatar da rahoton hadin gwiwa da kwamitocin tsaro da na soji suka yi a yayin zaman majalisar na ranar Talata karkashin jagorancin Sanata Ali Ndume da Sanata Aliyu Wamakko.
Shugaban kwamitin tsaro na majalisar Sanata Aliyu Wamakko ne ya gabatar da rahoton.
Kafin tabbatar da shi, Janar Farouk Yahaya yana rike da mukamin ne a matsayin riko bayan da shugaban kasa Muhammadu Buhari ya nada shi sakamakon rasuwar Laftanar Janar Ibrahim Attahiru a wani hatsarin jirgin sama.
Ku rika yiwa ƴaƴanku gwajin ta’ammali da miyagun ƙwayoyi kafin a ɗaura musu aure – Buba Marwa.
 A cewar shugaban hukumar ta NDLEA yin hakan zai taimaka gaya wajen rage matsalar ta’ammali da miyagun ƙwayoyi da ya yi ƙamari tsakanin al’ummar ƙasar nan.
 Burgediya janar Buba Marwa mai ritaya ya bayyana hakan ne yayin wani taron masu ruwa da tsaki kan yadda za a daƙile ta’ammali da miyagun ƙwayoyi da ya gudana a garin Lokoja da ke jihar Kogi.
 Shugaban hukumar ta NDLEA ya kuma ce ko da matsalar tsaro da ke addabar ƙasar nan a wannan lokaci na alaƙa ne da ta’ammali da miyagun ƙwayoyi.
Sergio Ramos ya bar Real Madrid bayan shafe shekaru 16.
Kungiyar ta kuma ce an shirya wa Ramos taron bankwana da aka gudanar a gaban shugaban kungiyar Florentino Perez a yau Alhamis 17 ga watan Yuni.
Ramos mai shekaru 35 ya sha fama da raunika tun a farkon wannan kakar wasan da muke ciki, lamarin da ya sanya dan wasan buga wasanni sau biyar kadai a bana.
Wasanni 21 da Ramos ya buga wa Madrid a dukkan gasa, shi ne mafi karanci a cikin shekaru 15 da ya kasance a kungiyar.
Da ɗumi-ɗumi: Ana zargin ƴan bindiga sun sace gwamman ɗalibai a Kebbi.
Da ɗumi-ɗumi: Ana zargin ƴan bindiga sun sace gwamman ɗalibai a Kebbi.
Da ɗumi-ɗumi: Ana zargin ƴan bindiga sun sace gwamman ɗalibai a Kebbi.
Kotu ta aike da tsohon Manajan Daraktan Bankin PHB gidan kaso.
Kotun ta yanke wa Atuche zaman gidan gyaran halin tsawon shekaru 12 sakamakon yin sama da fadi da kudi naira biliyan 25 da dubu dari 7 a bankin.
Haka shima tsohon Babban Jami’in Kudi a bankin na PHB, Ugo Anyanwa da aka samu da laifin sata tare da bada hadin kai wajen sace kudaden, zai yi zaman shekaru 10 a gidan gyaran halin.
Daga bisani kuma mai shari’a Lateefa ta wanke tare da sakin matar Manajan Daraktan Elizabeth Atuche sakamakon rashin samunta da laifi yayin gudanar da shari’a.
Shugaba Buhari ya kai ziyarar duba ayyuka a jihar Borno.
Shugaban ya sauka a jihar ne da misalin karfe goma da minti biyar na safiyar yau Alhamis 17 ga watan Yuni.
Cikin wadannan suka tarbi shugaba Buhari har da gwamnan jihar Farfesa Babagana Umara Zulum da yan majalisun tarayya da na jihohi da sauran mukarraban gwamnati.
Ana sa ran shugaba Buhari zai fara duba yadda ake gudanar da faretin bangirma kafin ya kai ga kaddamar da wasu ayyukan da za su inganta harkokin tsaro a rundunar Operation Hadin kai da ke Maimalari.
Idan dai za a iya tunawa tun a jiya Laraba ne 16 ga watan Yuni, shugaban hafsoshin tsaro na kasa janar Lucky Irabor da sufeton yan sandan kasar nan Usman Alkali Baba suka isa Maiduguri don kyautata tsaro kafin zuwan shugaba Buhari.
Yadda muka gano ministar da ta sayi kaddarar dala miliyan 37 a ɓoye– Abdurrasheed Bawa.
 A cewar shugaban hukumar ta EFCC matar har ta ba da kuɗin kafin alƙalami da ya kai dala miliyan ashirin.
 Sai dai Abdurrasheed Bawa  bai bayyana sunan ministar ko kuma bayyana karara cewa a wannan gwamnati ta rike mukamin ko kuma a gwamnatin baya ba.
 Abdurrasheed Bawa ya bayyana hakan ne a yayin zantawarsa da gidan talabijin na Channels, ta cikin shirin ‘Sunrise DAILY’.
 Shugaban hukumar ta EFCC ya kuma ce, masu satar kuɗaɗen gwmanati suna amfani da ɓangaren sayan kaddarori ne wajen ɓoye kuɗaɗensu.
Hauhawar farashin kayayyaki ya sanya ƴan Najeriya miliyan 7 cikin ƙangin talauci – Bankin Duniya.
Wannan rahoto na bankin duniya na zuwa ne a lokaci guda da hukumar ƙididdiga ta ƙasa (NBS) ke cewa, an samu saukowar farashin kayayyaki da akalla kasa da kaso ɗaya a watan jiya na Mayu.
A cikin wata sanarwa da bankin na duniya ta fitar a jiya talata, ta ce, hauhawar farashin kayayyakin abinci wanda shine kaso sittin cikin dari na ƙididdigar hauhawar farashin da aka samu a Najeriya.
Wasu fitattun ƴan Najeriya na yunƙurin hallaka ni – Shugaban EFCC, Bawa.
 Mista Bawa ya bayyana hakan ne yayin zantawa da gidan talabijin na Channels, ta cikin shirin, ‘Sunrise Daily’.
 Sai dai ya ce, wannan barazana ba za ta sanya ya dakatar da yaƙi da ya ke yi da masu ci da gumin al’ummar ƙasar nan ba.
 ‘‘Abin mamakin shine a kwanan nan wani fitaccen mutum a ƙasar nan da hukumar EFCC ba ta gudanar da bincike akan sa, amma sai gashi ya yi mini barazanar kisa’’ a cewar sa.
 “Wannan shike nuna yadda matsalar cin hanci da rashawa ta samu wajen zama tsakanin al’ummar Najeriya’’ inji Abdurrashid Bawa.
Ƙundin tsarin mulkin Najeriya da Abacha ya tsara ya fi na yanzu dacewa da ƙasar nan– Ngige.
 Mista Ngige ya bayyana hakan ne yayin zantawa da gidan talabijin na Channels.
 Ya ce, ƙundin tsarin mulkin da gwamnatin Abacha ta tsara ya amince da wa’adin shekaru biyar-biyar ne kacal ga duk shugaban ƙasa kuma mulki zai rika juyawa tsakanin shiyyoyin ƙasar nan guda shida.
 Ministan ya kuma ce, har gobe shi yana da ra’ayin cewa, ƙundin tsarin mulki da gwamnatin Abacha ta tsara, ya fi dacewa da Najeriya fiye da wanda ake amfani da shi a yanzu.
Najeriya za ta fara buga wa ƙasar Gambia kuɗi – Emefiele.
 Kudin Gambia dai ana kiranshi da suna ‘Dalasi’.
 Gwamnan bankin na CBN Godwin Emefiele shine ya bayyana haka yayin zantawa da manema labarai yau a Abuja.
 Ya ce, ya tattauna da gwamnan babban bankin ƙasar Gambia Mista Buah Saidy wanda ya kawo masa ziyara ofishinsa da ke Abuja a yau talata.
 A nasa ɓangaren kamfanin buga kuɗi da muhimman takardun gwamnati na ƙasa, ya ce, a shirye yake ya aiwatar da wannan umarni da bankin na CBN ya yi yarjejeniya da ƙasar ta Zambia.
Pillars ta kadu kan tarar da LMC ya yi mata – Jambul.
Shugaban kungiyar Alhaji Surajo Shu’aibu Yahya Jambul ne ya bayyana hakan ne jim kadan bayan da ya karbi sakon tarar daga LMC.
“Mun yi matukar kaduwa a lokacin da muka fara jin rade-radin an ci tarar mu, kafin daga bisani a aiko mana da takaddar tarar, “ inji Jambul.
Ya kara da cewa, Pillars bata sayar da tikitin shiga filin wasan ga kowa ba, haka kuma bata san yadda aka yi wadanda suka tayar da hargitsin suka shiga cikin filin ba.
Jambul ya kuma ce, “Kasancewar mu masu bin doka da oda zamu cigaba da yin duk mai yiwuwa don ganin mun ciyar da gasar League da kuma wasan kwallon kafa gaba, amma dai ya kamata a rinka yin adalci a dukkan lamura.” Ya kuma shawarci masu ruwa da tsaki kan harkokin wasannin da su yi nazari kan abinda ya faru a lokacin da kungiyar ta Pillars da kuma takwararta ta Akwa United ke buga wasan don samo daidaito game da kura-kuran da akan tafka.
Yanzu-Yanzu: Kamfanin Twitter ya rubuto wa Najeriya wasikar neman sulhu.
 Ministan yaɗa labarai da raya al’adu Alhaji Lai Muhammed shine ya bayyana haka a cikin wani shiri na gidan radio Najeriya da ya gudana da safiyar yau talata.
 ‘‘Ina tabbatar muku cewa kamfanin Twiiter ya rubuto mana wasika yana neman a sasanta’’  ‘‘Kuma mu dama tun farko mun ce kofar mu a buɗe take a koda yaushe za mu iya sauraran masu neman sasantawa’’ a cewar sa.
 Ministan ya kuma ƙara jaddada matsayin gwamnati da ke cewa, ba za ta lamunci duk wani kamfani ko na cikin gida ko na ketare da zai tada zaune tsaye a ƙasar nan ba.
 A cewar ministan gwamnati ta gindaya wa kamfanin na Twitter ka’idoji wadda ta ce sai ya amince da su kafin a bashi damar gudanar da ayyukansa a Najeriya.
Cikin ƙa’idojin akwai batun sanin labaran da za a rika wallafa a shafin na twitter, sannan wajibi ne kamfanin na Twitter da duk wani kamfanin na ketare ya tabbata yayi rajista da hukumar kula da kafafen yada labarai ta Radio da talabijin ta kasa kasa (NBC)  .
Jiragen yaƙi na sojoji sun kashe shanu 1000 a jihar Nassarawa.
 Jaridar Daily Trust ta ruwaito cewa, fulanin da aka kashewa shanun sun bayyana cewa lamarin ya faru ne tsakanin ranakun alhamis goma ga wannan wata na yuni zuwa lahadi goma sha uku ga wata.
 Labarin da jaridar ta Daily Trust ta ruwaito ya kuma nuna cewa, wasu fulani makiyaya sun jikkata sanadiyar harin.
 Rahotanni sun ce harin da jiragen yaƙin rundunar sojin saman na Najeriya suka kai ya kwashe tsawon awanni uku yana faruwa, yayin da al’ummar yankin suka tsere sakamakon faruwar wannan al’amari.
Buhari ya ciyo bashin sama da naira tiriliyan ɗaya daga ƙasar China cikin shekaru 6 -DMO.
 Rahoton ya bayyana cewa ƙididdigar basukan da ake bin Najeriya ya zuwa ƙarshen watan yunin shekarar 2015, ya tsaya ne akan dala biliyan ɗaya da miliyan talatin da takwas.
 Yayin da ya zuwa ranar talatin da ɗaya ga watan Maris basukan da ƙasar China ke bin Najeriya ya kai dala biliyan uku da miliyan arba’in.
 A cewar ofishin na DMO basukan da ake karɓa daga China yana da kuɗin ruwa na kaso biyu da ɗigo hamsin, kuma za a biya ne cikin wa’adin shekaru ashirin.
Bayar da gudunmowar jini kyauta zai taimaka wajen rage mace-mace – NBTS.
Babban jami’in cibiyar bayar da jini ta kasa Dakta Joseph Amedu ne ya bayyana hakan yayin da yake gabatar da jawabi a taron bikin ranar bada gudunmowar jini ta duniya.
Amedu ya ce, “Hukumar lafiya ta duniya WHO ta ce Najeriya na bukatar a kalla ma’aunin Units miliyan 2 na jini a kowace shekara amma Units dubu dari 5 ake samu a kowace shekara.” “Ya kamata matasa su rinka bayar da gudunmowar jini kyauta domin ceton rayukan al’ummar Najeriya, “ inji Amedu.
Taron da jaridar Punch ta hada kuma aka gudanar ta kafar Internet na dauke da taken: Me yasa Najeriya ke bukatar karin masu ba da gudunmowar jini kyauta.
Ba za mu amince da raba Najeriya ba – Alhassan Rurum.
Dan majalisa mai wakiltar kananan hukumomin Kibiya Rano da Bunkure Kabiru Alhasan Rurum ne ya bayyana hakan jim kadan bayan kammala shirin “Barka da Hantsi” na nan tashar Freedom radio da ya gudana a safiyar yau.
“Yunkurin nasu na raba kasar nan, ba komai zai haifar ba illa raba kan kasa, domin kuwa Najeriya an samar da ita ne a matsayin tsintsiya madaurin ki daya” a cewar Rurum.
Kabiru Alhasan Rurum ya ce, matukar suka matsanta a raba kasar, babu laifi matukar za a yi ba tare da an zubar da jini ba.
Kabiru Alhasan Rurum ya Kuma ce, tsarin kundin mulkin Najeriya ya bai wa duk dan kasa dama ya zauna a inda yake so dan haka ba wata magana ta raba kasa.
“Akwai kudurori da zamu gabatar a gaban majalisa da za su kara kyautata tsarin tafiyar da harkokin kasar nan, wanda hakan ba zai samu ba har sai jihohi sun bada gudunmawar da ta kamata” inji Rurum.
Kabiru Alhassan Rurum ya kara da cewa, kamata yayi al’ummar kasar nan su mayar da hankali wajen bunkasa ta, ba maganar raba kasar ba.
‘yan ta’adda su watsar da makamai su rungumi tsarin zaman lafiya – Sojoji.
Babban kwamandan runduna ta 7 ta sojojin Nijeriya, Birgediya janar A.A.
Eyitayo, ya yi kiran ne a wajen wani biki da sojoji suka shirya wa ‘yan jarida a Lahadin nan a Maiduguri.
Eyitayo, wanda kuma shi ne Kwamandan shiyya ta 1 ta Operation Hadin Kai, ya ce harin da sojoji suke kai wa a kan ‘yan ta’adda suna matukar samun nasara a kan su tare da sanya ragowar cikin rudani.
Eyitayo ya yaba da gudummawar da kafafen yada labarai ke bayarwa wajen yaki da masu tayar da kayar baya, inda ya bukace su da su ci gaba da bada gudunwa ta hanyoyin da suka dace don samun nasara a kan mayakan na Boko Haram, wajen zubar da makaman su domin kuwa da yawan su suna sauraron kafafen yada labarai.
Matukar sojoji suka gaza kakkabe ayyukan ta’addanci a kasar nan to kuwa ba su da bakin magana – Ndume.
Gwamnatin tarayya dai ta yi kwarywa-kwaryar ƙasafin kudi da ya kai naira biliyan ɗari takwas don taimakawa dakarun ƙasar nan wajen yaƙi da ta’addanci.
A cikin wata sanarwa mai ɗauke da sa hannunsa kuma aka rabawa manema labarai, ta ruwaito Sanata Ali Ndume na cewa, kudaden za su taimaka gaya wajen yaƙi da ta’addanci a ƙasar nan.
Matsalar NIN:- Dalibai su kammala yin rijistar daga 15 ga watan Yuni – JAMB.
Wannan dai ya biyo bayan sanarwar sake karin wa’adin mako biyu na yin rajista ga daliban da suka fara rajista ta bana kuma suka samu matsala.
Hukumar ta bayyana hakan ne ta cikin wata sanarwa da ta fitar a safiyar Litinin din nan, da ke bayyana cewa daga karfe 12 na ranar Litinin din, za a turowa da daliban cikakkun bayanai game da cibiyoyin da za su rubuta jarrabawar.
Kazalika sauran daliban da suka samu matsala za a sanar da su cibiyoyi na musamman da za su je su kammala rajistar su ko kuma ta kan layukan wayoyin su.
Sanarwar, wadda mai magana da yawun hukumar Fabian Benjamin ya sanyawa hannu, ta kuma ce, kowanne dalibi ya duba sako a shafin Internet na JAMB don samun karin bayani, musamman wadanda suka yi nasarar samun lambobin bayanan su ba tare da wata matsala ba.
Jami’an mu ba su kai hari kan fararen hula ba – Sojoji.
A cewar rundunar wannan labari ba gaskiya bane kuma an yi hakan ne don ɓata mata suna.
Hakan na ƙunshe ne cikin wata sanarwa mai ɗauke da sa hannun daraktan yaɗa labarai na rundunar, Air Commodore Edward Gabkwet.
Sanarwar ta ce, wannan rahoto ba zai sanya rundunar ta saurara ba, a ci gaba da ayyukan da ta ke yi, na kakkaɓe ayyukan ta’addanci a Najeriya.
Za a ƙaddamar da irin wake mai bijirewa ƙwari  a watan Yuli a Kano  – farfesa Abdullahi Mustapha.
 Shugaban hukumar farfesa Abdullahi Mustapha shine ya bayyan haka yayin zantawa da manema labarai, jim kaɗan bayan kammala taron bita na kwanaki biyu da hukumar ta shirya a Kano.
‘‘Nau’in waken da akewa lakabi da (bt cowpea) yana da kariya da zai rika bijewa illar da ƙwari, musamman waɗanda ake kira da MARUCA’’ a cewar sa.
 ‘‘Najeriya kasa ce da ta ke da ɗumbin arzikin filin noma amma saboda rashin mai dahankali da kuma bin hanyoyin kimiyya ya sanya kasashe da dama sun yiwa kasar nan fintakau’’.
 ‘‘Saboda haka manoman mu musamman na nan arewa su rungumi sabon irin waken na bt cowpea da zaran an fitar da shi kasuwa don samun amfanin gona mai yawa’’ inji farfesa Abdullahi Mustapha.
 A nasa ɓangaren mataimakin gwamnan jihar Kano Dr Nasir Yusuf Gawuna wanda mai bai wa gwmanan Kano shawara kan harkokin noma, Hafiz Muhammed ya wakilta, ya ce, gwamnatin Kano ta rungumi bin hanyoyin kiimiyya musamman fasahar Biotechnology don bunƙasa harkar noma a jihar.
 ‘‘Gwamnati za ta ci gaba da wayar da kan manoma don ganin sun ci gajiyar sabbin iri da hukumar NABDA za ta ƙaddamar anan Kano a watan gobe’’ a cewar sa.
 Madam Rose Giɗaɗo ita ce babbar jami’ar shirin bunƙasa noma ta hanyar amfani da fasahar Biotechnoloy a nahiyar, anan Najeriya, ta ce, an shirya taron ne da nufin wayar da kan masu ruwa da tsaki game da muhimmancin bin ha nyoyin kimiyya don bunƙasa noma a Najeriya.
CAF Women’s CL: An zabi alkalan wasa 5 daga Najeriya.
Sauran jami’an sun hadar da: Felicia Okwugba da Yemisi Akintoye da Friday Mfon da kuma Promise Uwaeme.
Za dai a gudanar da wasanni daga ranar 15 zuwa 30 ga watan Yulin 2021 a birnin Abidjan dake kasar Cote d’Ivoire.
Kasashe shida da za su fafata a wasannin su ne Najeriya da Jamhoriyar Niger da Cote d’Ivoire da Ghana da Togo da kuma Burkina Faso.
Women Handball: Jamhuriyar Congo ta lallasa Najeriya a gasar cin kofin Afirka.
An dai gudanar da wasan farko ne a birnin Yaounde dake kasar Cameroon a ranar Talata 8 ga watan Yuni.
A wasanta na gaba, Najeriya za ta kara da kasar Kamarun a gobe Alhamis 10 ga watan da muke ciki na Yuni.
Haka zalika, wannan shi ne karo na farko da Najeriya ta sake fafatawa a gasar tun a shekarar 1994.
Gasar da aka fara a ranar 8 ga watan Yuni, za a karkareta a ranar 18 ga watan Yuni inda kasashe hudu za su samu tikitin zuwa gasar cin kofin duniya.
Gwamnan jihar Bauchi ya rushe majalisar zartaswar jihar.
Haka kuma gwamnan ya sauke Sakataren gwamnatin jihar Alhaji Sabi’u Baba da shugaban ma’aikatan fadar gwamnatin Dakta Ladan Salihu daga mukamansu.
Hakan dai na cikin wata sanarwa da mai taimakawa gwamnan jihar akan harkokin yada labarai Mukhtar Gidado ya fitar da safiyar yau Labara 9 ga watan Yuni.
Sanarwar ta ruwaito cewa, gwamna Bala Abdulkadir, ya dakatar da dukkan shugabannin majalisar zartaswar jihar da kuma masu bashi shawara.
Sai dai sallama daga aikin ba ta shafi mai ba shi shawara kan harkokin tsaro da mai bai wa gwamnan shawara kan alakar majalisar tarayya da ta jihar da mai ba shi shawara kan harkokin zuba jari da kuma na harkokin yada labarai ba.
Haka kuma sanarwar ta umarci kwamishinonin jihar da su mika aiki ga manyan sakatarorin ma’aikatunsu tare da tabbatar da cewa sun mika dukkan kadarorin gwamnati da ke hannunsu.
Ikon Allah sai kallo: Matar da ta haifi ƴaƴa 10 rigis.
 Matar mai suna Gosiame Thamara Sithole mai shekaru 37 ta goge tairihin da wata mata ƴar kasar Mali mai suna Halima Cisse ta kafa na haihuwar ƴaƴa tara a kasar Morocco a watan jiya na Mayu.
 Misis Thamara Sithole dai ta haifi ƴaya goman ne a wani asibiti da ke birnin Pretoria a daren jiya litinin.
 Rahotanni sun ce matar ta taɓa haihuwar ƴaƴa tagwaye waɗanda yanzu haka suna da shekaru shida-shida   .
Gwamnatin Najeriya za ta kara karfafa tsaro a kan iyakokin kasar.
Darakta janar na hukumar kula da iyakoki ta kasa da ke karkashin fadar shugaban kasa Adamu Agaji da takawaransa mai kula da iyakokin ketare Mustapha Ribadu ne suka bayyana hakan a taron bikin ranar iyakoki ta Afirka karo na 11 da aka gudanar a birnin Addis Ababa na kasar Ethiopia.
Sun kara da cewa za su yi aikin ne da hadin gwiwar jami’an tsaro domin samun nasarar kawar da aikata miyagun laifuka a Najeriya.
Matakin na zuwa ne a daidai lokacin da zargi ya yi karfi kan cewa wasu bata-gari daga kasashen ketare na shigowa Najeriya suna aikata ta‘addanci suna kashe mutane da ma sauran laifuffuka.
Rundunar ‘yan sandan Zamfara ta ceto mutane 11 da aka yi garkuwa da su.
Mai magana da yawun rundunar Muhammad Shehu ya tabbatar da hakan ta cikin wata sanarwa da ya fitar a birnin Gusau.
Muhammad Shehu ya ce an sace mutanen ne a ranar juma’ar da ta gabata, 4 ga wannan wata na Yuni da muke ciki, a kauyen Wanzamai da ke karamar hukumar Tsafe.
Ya kara da cewa kafin sada mutanen da aka ceto da iyalansu sai da aka duba lafiyarsu a asibiti don tabbatar da koshin lafiyarsu.
Onuachu ya lashe lambar yabo ta takalmin Ebony.
Yanzu haka dai Onuachu ya na taka leda ne a kungiyar kwallon kafa ta Genk dake kasar Belgian.
Dan wasan mai shekara 27 ya yi nasarar jefa kwallo 33 a gasar ajin kwararru ta Belgian wato Pro-League da aka kammala a bana.
Onuachu ya zama dan Najeriya na farko da ya lashe kyautar bayan shekaru 25 da Celestine Babayaro ya taba samun kyautar yayin da yake buga wasa a kungiyar Anderlecht a 1996.
Mun haramta sanya bakar leda a gilashin gaban mota – Sufeton ‘Yan sanda.
Usman Alkali Baba ya bayyana hakan a Litinin din nan, yayin ganawa da manyan jami’an ‘yan sanda ciki har da manyan mataimakan sufeto janar da kwamishinoni a sassan kasar nan.
Ya ce, umarnin ya fara aiki nan take, har ma ya ce rundunar ta haramta rufe hanyoyi ba bisa ka’ida ba.
Alkali Baba ya gargadi shugabannin kwamandojin kasar nan da cewa dole ne su sanya idanu don hana rufe hanya ba bisa ka’ida ba da kuma samar da dabarun da za a rika amfani da su a madadin rufe hanyar.
Hukumar kwallon kafa ta Brazil ta dakatar da shugaba Rogerio Caboclo.
Hukumar da’a ta CBF ta dai dakatar da Mr.
Caboclo tsawon kwanaki 30.
Caboclo da laifin yunkurin yin lalata da wata ma’aikaciyar hukumar, inda ya kuma musanta zargin da ake yi masa.
A bisa ka’idar kundin tsarin mulkin hukumar wanda ya baiwa mataimaki damar maye gurbin shugaba koda wani abu ka’iya faruwa, yanzu haka Antonio Carlos zai maye gurbin Mr.
Caboclo a matsayin shugaban hukumar.
Kano Pillars ta doke abokiyar hamayya Enyimba a gasar NPFL.
Pillars ta yi nasara kan Enyimba a wasa da suka fafata ranar Lahadi 6 ga watan Yuni da ci 2-1 a filin wasa na Ahmadu Bello dake nan Kano.
‘Yan wasa Rabi’u Ali da Ifeanyi Eze ne suka jefa kwallo biyu a ragar ta Enyimba.
Pillars ta kuma samu nasarar buga wasanni 10 a jere ba tare da an doke ta ba a gasar.
Babu wani dalibina da ya rasu a hannun yan bindiga – shugaban makarantar Tegina.
Malam Abubakar Alhassan ya bayyana hakan ne lokacin da yake mayar da martani kan labarin dake yawo a kafafen sada zumunta da ma wasu kafafen yada labarai a kan lamarin.
Ya ce, ko a daren Lahadin nan yayi magana da daya daga cikin malaman da ke cikin daliban da aka sace, inda ta tabbatar da cewa dukkanin su suna cikin koshin lafiya.
“Ana samun ci gaba wajen tattaunawa da ‘yan bindigar dajin, ta yadda ake samun ragin kudaden da suka nema don fansar daliban” a cewar shugaban makarantar.
Malam Abubakar ya kara da cewa,akwai fahimta tsakanin su da yan bindigar don kuwa sun tabbatar da cewa ba za su azabtar da su ba.
Dukkanin kafofin yada labarai su gaggauta rufe shafukan su na Twitter – NBC.
Mataimakin daraktan hulda da jama’a na hukumar Ekanem Antia, ne ya bayyana hakan a yau Litinin.
Jaridar Daily Nigerian ta ruwaito cewa hukumar ta bada umarnin ne biyo bayan dakatar da amfani da shafin na Twitter da gwamnatin tarayya ta yi.
A ranar Juma’ar da ta gabata ne gwamnatin tarayya ta dakatar da amfani da shafin, biyo bayan goge wani rubutu da shugaban kasa Muhammadu Buhari yayi kan masu tayar da kayar baya.
Hatsarin Kwale-kwale- Mun gano mutane 97 cikin 160 – Gwamna Bagudu.
Gwamna Abubakar Bagudu ya bayyana hakan ne a birnin Kebbi lokacin da yake karbar bakuncin tawagar yan majalisar wakilai da suka je yi masa ta’aziyyar mutumar mutanen da hatsarin ya rutsa da su.
Bagudu ya kara da cewa har yanzu ana ci gaba da kokarin lalubo ragowar da lamarin ya rutsa da su.
Idan za a iya tunawa tun a ranar 27 ga watan Mayun da ya gabata ne jirgin kwale-kwalen da ke dauke da fasinjoji da masu hakar zinare sama da 160 ya nutse a yankin Warrah da ke karamar hukumar Ngaski a jihar Kebbi.
‘Yan bindiga sun kai hari a kauyuka 2 da ke Katsina.
Mai magana da yawun rundunar SP Gambo Isah ne ya tabbatar da hakan, har ma ya ce, harin ramuwar gayya ce sakamakon yadda mazauna kauyen Kanawa suka kashe wani mutum mai suna Mani Doro.
Jaridar Daily Trust ta rawaito cewa mazauna yankin sun shaida cewa ‘yan bindigar sun kai hari kauyukan Kanawa da Runka tare da hallaka mutane shida a ranar Lahadin da ta gabata, lamarin da ya tarwatsa al’ummar yankunan.
Maharan sun shiga kauyukan akan ababen hawa sama da sittin, abinda ya haifar da jikkatar mutane da dama baya ga rasa rayukan mutane shida.
Za mu ladabtar da wadanda suka karya dokar hana amfani da shafin Twitter – Buhari.
Ministan shari’a kuma Atoni janar na tarayya Abubakar Malami ne ya bada umarnin.
A cikin wata sanarwa da mai magana da yawunsa Dr Umar Jibril Gwandu ya fitar ta bayyana cewa duk wanda aka kama da karya dokar zai fuskanci hukunci.
A juma’ar nan ne dai ministan yada labarai da al’adu Alhaji Lai Muhammad ya sanar da dakatar da kamfanin tiwita daga aiki a Najeriya har sai abinda hali ya yi.
A sakamakon abinda kamfanin ya yi na goge wani jawabi da shugaban kasa Muhammadu Buhari ya wallafa yana gargadin masu tayar a hargitsi a kudancin kasar nan da su kuka da kansu, domin gwamnatin ba za ta nade hannu tana kallon suna kashe mutane haka kawai ba.
Ɗaurin Aure: Hatsarin mota ya hallaka ƴan Kano 8 a hanyar Zariya.
Mun kama mai yiwa ‘yan Boko Haram safarar kwayoyin maye – NDLEA.
Ana zargin za a kai kwayoyin ga mayakan Boko Haram da ke jihar Borno.
Daraktan yada labaran hukumar Femi Babafemi ne ya tabbatar da hakan ta cikin wata sanarwa da ya fitar.
Femi ya ce, kwayoyin na tramadol da diazepam sun kai guda dubu talatin da hudu da dari tara da 50.
Sanarwar ta ce an kama kwayoyin ne a hannun wani mai suna Muhammad Isah mai shekaru 25 a Agege, wanda ya ce wani ne mai suna Kakaki Abubakar ya ba shi don kai wa ‘yan Boko Haram a Maiduguri.
Ranar Muhalli: Za mu samar da Dam a karamar hukumar Tofa -Ganduje.
Ana sa ran kammala aikin samar da Dam din a wannan wata na Yuni don ya tallafa wajen gudanar da Noman Rani.
Kwamishinan muhalli Dr Kabiru Ibrahim Getso ne ya bayyanan haka a wata ganawa da manema labarai a wani bangare na bikin ranar muhalli ta duniya da ake gudanarwa a duk ranar 5 ga watan Yunin kowacce shekara.
“Jihar Kano na daya daga cikin jihohin da suke da wan al’umma, a don haka akwai bukatar kara samar da Dam kari akan guda 27 da muke da su” a cewar Getso.
Dakta Kabiru Getso, ya kuma ce, ma’aikatar muhalli ta fara aikin shuka bishiyoyi sama da miliyan guda a fadin jihar domin magance matsalar zaizayar kasa da sauran kalubalen da muhalli yake fuskanta.
“A bara mun samu nasarar shuka bishiyoyi miliyan daya a fadin jihar, kuma kuma kyautata zaton za su yi tasiri ga muhallan mu, a don haka bana ma za mu shuka guda miliya daya” inji kwamishinan muhalli.
Dokta Kabiru Ibrahim Getso ya ce tuni gwamnan Kano Dr Abdullahi Umar Ganduje ya amince da dokar kare muhalli, kuma za a kaddamar da ita nan ba da dadewa ba, yayin da dokar hana sare bishiyoyi za a gabatar da ita gaban majalisar dokoki don sahalewa tare da fara aiwatar da ita.
” Babban ci gaban da muka samu a Bana shi ne yadda gwamnatin Kano ta yi yarjejeniya da kamfanin sarrafa shara mai zaman kansa na tsawon shekara 20 wanda zai taimaka mana wajen tsaftace magudanan ruwa da sarrafa shara zuwa takin zamani da makamantan su” a cewar Dakta Kabiru Ibrahim Getso.
A kudirin gwamnatin na dasa bishiya miliyan daya a bana, kwamishinan muhalli Dr Kabiru Ibrahim Getso ya kaddamar da fara dashen shuka a lambun ma’aikatar muhalli duk a wani bangare na bikin ranar muhalli.
Ƴan bindiga sun kashe sama da mutane 100 a Burkina Faso.
 Rahotanni sun ce ƴan bindigar sun kashe mutanen ne a wani ƙauye da ke arewacin ƙasar.
 A cewar hukumomi a birnin Qagadougou wannan shine hari mafi muni da aka kai kasar a ƴan shekarun nan.
 Shaidun gani da ido sun shaidawa manema labarai cewa, ƴan bindigar sun kashe mutanen ne a daren jiya juma’a a kauyne Solhan da ke l;ardin Yagha daf da kan iyakar ƙasar da jamhuriyar Nija, a cewar mai magana da yawun gwamnatin ƙasar Ousseni Tamboura .
Twitter: Gwamnatin Najeriya ba ta kyauta ba – inji cibiyar CITAD.
 Shugaban cibiyar Malam Yunusa Zakari Ya’u, shine ya yi wannan kiran a wani taron manema labarai da cibiyar ta gudanar a ranar asabar a Kano.
 Malam Yunusa Zakari, ya ce, gwamnatin tarayya ba ta kyauta ba da ta dauki matakin toshe twitter, kuma wannan mataki ba zai ragi kamfanin twitter ba illa raba ‘yan Nigeria da ayyukan su.
 Cibiyar ta kara da cewa, hana yin amfani da wata kafa ya sabawa kundin tsarin mulkin kasa.
Hukumar wasan gudu da tsalle-tsalle ta Najeria ta fitar da ka’idojin zabe.
Sakataren kwamitin gudanar zaben hukumar Siminialayi Pepple ne ya bayyana hakan ta cikin wata sanarwa da ya fitar.
Sanarwar mai dauke da ka’idojin zaben, ta ce, za a gudanar da zaben ne a ranar 14 ga watan Yunin 2021 a jihar Kebbi.
Pepple ya kuma ce, duk wanda ke bukatar tsayawa takarar neman wata kujera a hukumar sai ya ziyarci shafinta a karfar Internet domin cike fam din kafin ranar 12 ga watan na Yuni.
Inter Milan ta nada sabon mai horaswa.
Inzaghi mai shekara 45 ya sanya hannu a yarjejeniyar kwantiragin shekaru biyu da kungiyar.
Inzaghi dai ya ki amincewa ne da sabunta kwantiraginsa da kungiyar kwallon kafa ta Lazio bayan karewar kwantiragin a makon jiya.
Takwas daga cikin manyan kungiyoyi goma dake fafatawa a gasar Serie A sun canja masu horaswa tun a karshen kakar wasannin da ta gabata.
Antonio Conte ya bar Inter Milan ne a watan Mayun 2021 yayin da ya rage shekara guda kafin kwantiraginsa ya kare.
Mun shiga yaki da yada labaran bogi – NFF.
Shugaban hukumar Amaju Pinnick ne ya bayyana hakan yayin kaddamar da kwamitin yada labaran hukumar a birnin tarayya Abuja.
Pinnick da ya samu wakilcin mamban kwamitin gudunarwar hukumar Ibrahim Gusau, ya bukaci mambobin kwamitin da su tashi tsaye wajen yaki da yada labaran bogin.
Ya kuma ce babban yaki a yanzu shine ganin an kawo karshe yada labaran bogin tare da tabbatar da sahihan labarai a kafar Internet.
Kano: Ana zargin Malama da hallaka ɗalibinta ɗan aji 2 a Nursery.
Shugaban ƙaramar hukumar Fagge, Ibrahim Muhammad Shehi ne ya shaida wa Freedom Radio hakan.
Yana mai cewa, bayan rufe makarantar an kuma jibge jami’an tsaro a unguwar domin tabbatar da zaman lafiya.
Rahotanni sun ce, bayan faruwar al’amarin matasan unguwar sun yi ƙoƙarin ɗaukar doka a hannu.
Ƙarin Labarai: Wata cuta da ba a kai ga gano asalinta ba ta hallaka mutane 6 a Kano ‘Ƴan bindiga sun hallaka mutane biyu a Kano Mai magana da yawun ƴan sandan Kano DSP.
Abdullahi Haruna Kiyawa ya tabbatar da faruwar al’amarin.
Ya ce, tuni rundunar ta shiga bincike har ma an gayyaci malamar da ake zargi da kuma masu makarantar.
 A nata ɓangaren mahaifiyar yaron ta shaida wa Freedom Radio cewa, daman malamar ta jima tana dukan ɗan nata.
Sannan abokan sa ɗalibai sun shaida mata cewa dukan malamar ne yayi ajalinsa.
Ta ci gaba da cewa, babban abin takaicinta shi ne yadda malamar ta bi ta da baƙaƙen maganganu a lokacin da ta zo ta’aziyya.
Tsaro – Sojojin Najeriya sun hallaka yan ta’adda uku.
Samamen ya biyo bayan samun sahihan bayanan cewa ‘yan bindiga suna jigilar makamai a kafa daga Jamhuriyar Nijar zuwa Najeriya.
A cewar Daraktan hulda da jama’a na rundunar, Birgediya Janar Mohammed Yerima, Sojojin da ke yankin sun yi kwanton bauna a kan hanyar wani kauye tare da kashe maharan guda 3.
A cewar sa kayayyakin da aka kwato sun hada da bama-bamai da babura da kuma bindiga kirar AK47 da kayan adon kunne da kuma alburusai daban-daban.
Sai dai tuni Babban Hafsan sojin Najeriya Manjo Janar Faruk Yahaya ya yabawa kokarin da sojojin suka yi sannan ya bukace su da su ci gaba da aiki ta hanyar mamaye dukkanin haramtattun hanyoyi da ke kan iyakokin Jamhuriyar Nijar don dakile ayyakan bata gari.
Tsaro – sojojin Najeriya sun hallaka mayakan kungiyar ISWAP 50.
Sojojin karkashin dakarun Operation Hadin Kai sun kuma yi nasarar fatattakar mayakan da dama tare da ji musu mummunan raunuka.
Daraktan hulda da jama’a na rundunar, Birgediya Janar Mohammed Yerima ne ya tabbatar da hakan ta cikin wata sanarwa.
Ya ce, ya ce an gudanar da aikin ne a yankin Damboa karkashin dakarun Operation Hadin Kai.
Sojin kasa kadai ba za su iya kawo karshen matsalar tsaron kasar nan ba – Janar Faruk.
Manjo Janar Faruk Yahaya ya bayyana hakan ne lokacin da ya kai ziyarar ban girma ga shugaban hafsan sojojin sama Air Marshal Oladayo Amao, a Hedikwatar Sojoji da ke Abuja.
Ya ce, sojojin sama na da matukar muhimmanci a fagen yaki da masu tayar da kayar baya da ‘yan fashi da makami da sauran nau’ikan laifuka a kasar nan.
Satar dalibai – An haramta yin kabu-kabu a jihar Neja.
Gwamnan ya bayyana haka ne ta bakin mataimakinsa Ahmed Mohahammed ketso.
Ya ce, daga ranar Laraba ababen hawa na gida za su rika zirga-zirga a tsakanin karfe 6 na safe zuwa 9 na dare a kowace rana.
“Muna sa ne da cewa masu garkuwa da Mutanen na amfani da baburan kabu-kabu wajen siyo kayan masarufin da suke amfani da su” inji Ketso.
A cewar sa umarnin na a matsayin wani mataki na ganin an sako daliban makarantar Islamiyya na Tegina da aka sace.
Sama da mutane miliyan 13 za su yi fama da karancin abinci a arewacin Najeriya – FAO.
Hakan na cikin wani rahoto ne da hukumomin biyu su ka yi wanda ya yi duba kan samar da abinci tsakanin watan Maris zuwa Yuli.
Rahoton ya kuma yi gargadi ga kasashen duniya ashirin wanda ya bukaci jagororinsu da su tashi tsaye don tunkarar matsalar da ke gabansu.
A Najeriya rahoton ya alakanta lamarin da matsalar da rikice-rikice da ke faruwa a kasar wanda a cewar manazartan hukumomin biyu zai taka rawa wajen sanya jama’a da dama cikin rayuwar hannu baka hannu kwarya.
Hukumomin samar da abinci na duniyar sun kuma bayyana damuwa sosai kan al’ummomin da ke rayuwa a yankin arewa maso gabashin kasar nan musamman mazauna Abadam, Dikwa da Guzamala da Kukawa da kuma Marte.
‘Yan bindiga sun kashe tsohon jojin babbar kotun jihar Enugu.
A ranar Lahadi 30 ga watan Mayun 2021 wasu ‘yan bindiga suka kashe tsohon jojin mai shari’a Stanley Nnaji.
A cikin wata sanarwa da kwamishinan ‘yan sandan jihar ta Enugu CP Muhammad Aliyu ya fitar na cewa, kawo yanzu ba a kaiga gano wadanda ake zargi da aikata laifin kisan ba.
CP Muhammed Aliyu ya kuma ce hukumar za tayi iya bakin kokarinta wajen ganin an kamo wadanda suka kashe tsohon jojin don su girbe abinda suka shuka.
Rahotanni na cewa, a shekarar 2007 aka dakatar da tsohon jojin babbar kotun ta jihar Enugu mai shari’a Stanley Nnaji sakamakon yanke hukuncin tsige gwamnan jihar Anambra na wancan lokacin da yayi Chris Ngige.
Tsaro: Muna bukatar a bai wa jamai’an tsaron jami’o’i lasisin rike makamai – SSANU.
Shugaban kungiyar na kasa Mohammed Ibrahim Haruna ne ya bukaci hakan yayin zantawarsa da manema labarai jim kadan bayan kammala taron kungiyar a birnin tarayya Abuja.
A cewar sa, matukar aka bai wa jami’an tsaron jami o’i lasisin rike makamai da suka hadar da bindigogi zai taimaka wajen magance matsalolin tsaron da suke fuskanta da taimaka musu wajen gudanar da ayyukan su.
Mohammed Ibrahim Haruna ya kalubalanci gwamnatin tarayya kan yadda ta ke wasarere da biyan bukatun ma’aikatan manyan makarantun kasar nan duk da yarjejeniyar da aka kulla da ita.
Yana mai cewa, wannan ne ma ya sanya kungiyar ta fara shirin sake tsunduma yajin aiki nan bada dadewa ba.
Tsaftar muhalli: Gwamnatin Kano ta yi sammacin shugabannin kasuwar Rimi.
Kwamishinan muhalli Dakta Kabiru Ibrahim Getso ne ya yi sammacin na su, lokacin da ya ke duban tsaftar muhalli na karshen kowanne wata a kasuwar.
Wannan dai ya biyo bayan yadda kwamishinan muhallin ya tarar da kasuwar cikin kazanta, a hannu guda kuma wata kungiyar da ke zaman kan ta mai rajin tsaftar muhalli na gudanar da aikin gyaran magudanan ruwa a kasuwar ba tare da gudunmawar shugabannin kasuwar ba.
“Mun zo kasuwar Rimi mun kuma tarar da Kungiya na gudanar da tsaftace kasuwar, sai dai abin takaici babu shugabannin kasuwar ko guda daya a wajen don nuna goyon bayan su da gudunmawar su, duk da an sanar da su za a yi aikin a wannan rana” a cewar Getso.
Dakta Kabiru Ibrahim Getso ya kuma ce kowacce shekara gwamnatin Kano na fitar da kudi wajen gyara kasuwar amma rashin mayar da hankali na shugabannin kasuwar na haifar da koma baya.
“Kwarai abinda shugabannin kasuwar Rimi suka aikata abin Allah wadai ne da takaici, a don haka muna bukatar shugabannin kasuwar da su zo gaban mu don jin ba’asi” inji kwamishinan.
Dakta Kabiru Getso ya ce, gwamnati za ta ci gaba da daukan matakan ladabtarwa kan masu kin tsaftace muhalli.
Hatsarin kwale-kwale a jihar Kebbi: An tsamo gawarwaki 76.
Hatsarin jirgin kwale-kwalen dai ya faru ne a cikin kogin Kwara a daidai kauyen Tsohuwar Labata da ke yankin ƙaramar hukumar Ngaski.
Manajan shiyya na hukumar ta NIWA mai kula da Yawuri, Birma Yusuf ne ya bayyana haka yayin zantawa da manema labarai.
An kama mai taimakawa gwamna da zargin satar ƙarafan digar jirgi.
Rahotanni sun ce mutumin mai suna Yusuf Abubakar Musa ɗaya ne daga cikin masu taimakawa gwamnan jihar Nassarawa, Injiniya Abdullahi Sule.
Kwmaishinan ƴan sandan jihar Bola Longe ne ya yi holen Yusuf Abubakar Musa tare da wasu mutane 16 a shalkwatar ƴan sanda da ke garin Lafiya, babban birnin jihar.
Ƙungiyar Liverpool ta ɗauki ɗan wasan RB Leipzig Ibrahima Konate.
Ƙungiyar ta sanar da labarin ne a shafinta na intanet.
 Dan wasan mai shekaru 22 kwantiraginsa za ta fara aiki ne daga ranar 1 ga watan jibi na Yuli.
Za a fara aikin layin dogo daga Kano zuwa Abuja a watan Yuli – Amaechi.
Minsitan ya bayyana hakan ne a yau Juma’a yayin wata ziyarar duba aiki da ya kawo Kano.
Rotomi Amechi ya ce, inganta harkokin sufuri a fadin kasar nan zai taimaka wajen farfado da tattalin arziki.
A cewar ministan kula da hanyoyin sufuri zai taimakawa masu sanya hannayen jari kula da harkokinsu a fadin kasar nan.
Siyasa: Buhari ya yi wata ganawar sirri da Good Luck Jonathan.
 Rahotanni sun ce tattaunawar shugaba Buhari da Good Luck Jonathan ta mai da hankali ne kan rikicin siyasa da ke faruwa  a ƙasar Mali.
 Ƙungiyar bunƙasa tattalin arzikin ƙasashen yammacin afurka ta ECOWAS dai ita ce ta naɗa tsohon shugaban na Najeriya Good Luck Jonathan a matsayin mai sasantawa a rikicin siyasa da ke faruwa a ƙasar ta Mali.
 A cikin wata sanarwa da mai bai wa shugaban ƙasa shawara kan harkokin yaɗa labarai, Femi Adesina ya fitar, ta ce, shugaba Buhari ya kuma buƙaci ɓangarorin biyu da ba sa ga maciji da juna da su zauna teburi guda don sasanta saɓani da ke tsakaninsu .
Manjo Janar Farouk Yahaya ya kama aiki a matsayin babban hafsan sojin ƙasa na Najeriya.
 Rahotanni sun ce manyan janar-janar na rundunar ne suka yi maraba ga sabon babban hafsan sojin lokacin da ya isa shalkwatar tsaro ta ƙasa.
 Ko da ya ke ba ayi kwarywa-kwaryar bikin da aka sabayi na mika ragamar aiki tsakanin babban hafsan da zai bar kan karagar aiki da wanda zai gaje shi ba, manjo janar Farouk Yahaya ya wuce ne kai tsaye zuwa ofishin babban hafsan tsaron kasa, Janar Lucky Irabor don tattaunawa.
 Bayanai sun ce bayan fitowa daga ganawar sirri da babban hafsan sojin, laftanal janar Farouk Yahaya ya kuma tattauna da wasu manyan janar-janar na rundunar.
Abaya: za mu fara ladabtar da masu tsokanar matan da suka sanya doguwar riga – ibn Sina.
Babban kwamandan hukumar anan Kano Sheikh Muhammad Harun Ibn Sina ne ya bayyana hakan.
Ibn Sina ya ce, hukumar su tana sa ne da abinda ke faruwa a wannan lokaci kan tufafin Abaya da mata ke sanyawa wanda a yanzu ake tsokanar su da ita.
“Ba za mu zuba idanu muna ganin ana tozarta mata kan sutturar da suke sanyawa a yanzu ba, a don haka mun shirya fara ladabtar da duk wanda muka kama da wannan dabi’a” inji Ibn Sina.
Babban Submit {{#message}}{{{message}}}{{/message}}{{^message}}Your submission failed.
The server responded with {{status_text}} (code {{status_code}}).
Please contact the developer of this form processor to improve this message.
Learn more{{/message}} {{#message}}{{{message}}}{{/message}}{{^message}}It appears your submission was successful.
Even though the server responded OK, it is possible the submission was not processed.
Please contact the developer of this form processor to improve this message.
Learn more{{/message}} Submitting… kwamandan hukumar ya kuma ce Abaya suttura ce ta kamala wadda musululci bai haramta sanyawa ba adon haka hukumar mu za ta dauki matakin da ya dace don magance matsalar.
Yanzu-yanzu-: An nada sabon Babban Hafsan sojin Najeriya.
{{#message}}{{{message}}}{{/message}}{{^message}}Your submission failed.
The server responded with {{status_text}} (code {{status_code}}).
Please contact the developer of this form processor to improve this message.
Learn more{{/message}} {{#message}}{{{message}}}{{/message}}{{^message}}It appears your submission was successful.
Even though the server responded OK, it is possible the submission was not processed.
Please contact the developer of this form processor to improve this message.
Learn more{{/message}} Submitting… Shugaban kasa Muhammadu Buhari ya amince da nadin Manjo Janar Farouk Yahaya a matsayin sabon Babban hafsan sojin Najeriya.
Kafin nadin nasa, Manjo Janar Yahaya ya kasance Babban Kwamandan Runduna ta 1 ta Sojojin Nijeriya kuma shi ne mai kula da ayyukan yaki da ta’addanci a yankin Arewa maso Gabashin kasar nan mai taken mai Operation HADIN KAI.
Nadin nasa dai na zuwa ne kasa da mako guda, bayan rasuwar tsohon Babban Hafsan sojin kasar nan Laftanar janar Ibrahim Attahiru sakamakon hadarin jirgin sama a ranar Juma’a.
Masarautar Katsina ta nada sabon hakimin karamar hukumar Kankara.
Hakan na kunshe a cikin takardar nadin sabon hakimin mai dauke da sa hannun sarkin Katsina Alhaji Abdulmumini Kabir Usman, mai dauke da kwanan watan 24 ga Mayu.
A cewar sakataren masarautar Sarkin Yakin Katsina, Alh.
Bello Mamman-Ifo, ya tabbatar da cewar bayan kafa kwamitin bincike a samu tsohon hakimin da laifi na taimakawa ‘yan ta’adda tare da lalata yunkurin jami’an tsaro wajen samar da zaman lafiya da kare dukiyar jama’a a yankin nasa.
A baya dai masarautar ta Katsina ta sauke dagacin mai sarautar Sarkin Fauwan Katsina hakimin Kankara, bisa zargin sa da taimakwa ‘yan bindigar.
Kwamitin yaki da cutar COVID-19 zai fallasa sunayen wadanda sukayi biris da dokar killace kai a Najeriya.
Shugaban kwamitin kuma sakataren gwamnatin tarayya Boss Mustapha ne ya bayyana hakan yayin zatanwa da manema labarai.
A cewar Boss Mustapha mutanan sun dawo ne daga kasahen Turkiya da Indiya da Birazil tsakanin ranakun 8 zuwa 15 ga wannan watan da muke ciki.
Ya kara da cewa wanda sukaki amincewa su killace kawunan nasu da kuma kin amincewa anyi musu gwaji sun sauka ne a filayen jirgin saman Murtala Muhammad dake Lagos sai kuma filin jirgin sama na Nnamdi azikwiwema dake birin tarayya Abuja.
Bashin da ake bin Najeriya ya ƙaru da Naira tiriliyan 20.8 a shekaru 6 na mulkin Buhari.
A cewar rahoton ofishin na DMO a wannan lokaci Najeriya ta biya bashin naira biliyan 10.26 Kundin bayanan da ofishin kula da basuka na ƙasa ya fitar ya nuna cewa a ƙarshen watan Yuni na shekarar 2015 bashin da ake bin Najeriya ya tsaya ne akan naira tiriliyan 12.12 Yayin da a ranar 31 ga watan Disamban shekarar da ta gabata ta 2020 jimillar bashin da ake bin ƙasar nan ya kai naira tiriliyan 32.92.
Wanda hakan ya nuna cewa tsakanin wannan lokaci na watanni 66 bashin da ake bin Najeriya ya ƙaru da aƙalla Naira tiriliyan 20.8 .
An tabbatar da mutuwar mutane 160 sanadiyar hatsarin kwale-kwale a jihar Kebbi.
 A jiya laraba ne dai rahotanni su ka ce an samu hatsarin jirgin na kwale-kwale wanda ke dauke da fasinjoji da dama.
 Sai dai hukumar ta ce ya zuwa yanzu gawarwaki hudu ne kacal aka samu nasarar tsamosu daga cikin kogin.
 Babban jami’in hukumar ta NIWA mai kula da yankin Yauri, Yusuf Birma ya shaidawa manema labarai cewa, fasinjoji 156 daga cikin 180 d ke cikin jirgin har yanzu ba akai ga gano inda suke ba  .
Rahoto: Inganta dakunan karatu zai kyautata harkokin ilimi a Najeriya – Sanusi.
Shugaban kungiyar reshen Jihar Kano Alhaji Sanusi Abdullahi Nasarawa ne ya bayyana hakan a tattaunawarsa da Freedom Radio game da shirye-shiryen kungiyar kan taronta na shekara-shekara.
Alhaji Sanusi Abdullahi Nassarawa ya ce rashin isasshen kudaden gudanarwa ya durkusar da dakunan karatun a kasar nan.
Ya kara da cewa tallafin da jami’o’i ke samu daga hukumar tallafawa manyan makarantun kasar nan TETFUND ne babban dalilin da ya sa dakunan karatun ke samun damar ci gaba da kasancewa.
Sannan ya kuma ce idan har ana son gyara harkokin ilimin kasar nan wajibi ne iyaye da malamai su sanya wa dalibai akidar son karance-karance a ko wane lokaci, ba wai sai lokacin jarrabawa ba.
Alhaji Sanusi Abdullahi Nasarawa ya kuma bayyana cewa wayar hannu na taka rawa wajen hana dalibai karatu a lokacin da ya kamata.
Taken bikin na bana shi ne masana dakunan karatu su nemo duk wani mai ruwa da tsaki kan sanin muhimmancin kula da dakunan a duniya.
Ba mu fara daukar sabbin ma’aikata ba – DSS.
Shugaban sashen yada labarai na hukumar Dr.
Peter Afunanya ne ya sanar da hakan a Abuja, lokacin da yake musanta wannan rahoto da ake ta yadawa a shafukan sada zumunta na zamani.
Ya ce wani ne mai suna Jesustofunmi Nifemi Alabi ne ya bude shafin Facebook mai suna SSS/DSS Recruitment, domin yaudarar al’ummar da ke kwadayin neman aikin.
Peter Afunanya ya shawarci jama’a da ke neman aiki a DSS da ma sauran bayanai da su duba shafinta na intanet na www.gov.ng don karin bayani.
Matakin haramta kiwo barkatai da wasu gwamnoni suka dauka ya sabawa doka – Buhari.
Babban mataimakin na musamman ga shugaban kasa kan harkokin yada labarai Malam Garba Shehu ne ya bayyana hakan ta cikin wata sanarwa da ya fitar a Abuja.
Sanarwar ta ce duk wani dan Najeriya yana da ‘yancin watayawa a ko ina a cikin kasar nan ba tare da la’akari da Jihar da ya fito ba, kuma babu bukatar haramta kiwon sakamakon matakan da shugaban kasa ya samar don magance rikice-rikicen makiyaya da manoma a Najeriya.
Ta cikin sanarwar, Malam Garba Shehu ya ce shugaba Buhari ya amince da shawarwarin da ministan harkokin noma Alhaji Sabo Nanono ya bayar ta cikin rahoton da ya mikawa shugaban kasar, kuma shugaban ya sanya hannu a kai a cikin watan Afrilun jiya.
Zargin juyin mulki: Sojoji a Mali sun tsare shugaban kasa, firaminista, ministan tsaro.
 Haka zalika sojojin sun kuma kama ministan tsaron kasar Souleymane Doucoure.
 Kamfanin dillancin labarai na Reuters ya ruwaito cewa, an tsare mutanen uku ne a sansanin soji da ke Kati wani gari da ke da nisan kilomita goma sha biyar daga arewa maso yammacin birnin Bamako.
 Wannan juyin mulki na zuwa ne jim kadan bayan da gwamnatin rikon kwarya na kasar ta gudanar da garambawul ga majalisar ministocin kasar.
 A watan Agustan bara ne sojoji suka kifar da gwamnatin shugaba Ibrahim Boubacar Keita sakamakon rikicin siyasa da ya kaure a kasar.
Tattalin arzikin Najeriya ya samu tagomashi a zangon farko na 2021 – NBS.
Wannan rahoton ya nuna cewa akwai alamun ci gaba idan aka kwatanta da koma bayan da tattalin arzikin na kasar nan ya shiga a zango na biyu da na uku a shekarar da ta gabata.
Sai dai duk da haka bunkasar tattalin arzikin bai kai na zangon farko na shekarar da ta gabata ba wanda ya kai kaso daya da digo tamanin da bakwai.
Hukumar ta NBS ta ce wannan ya nuna alamar farfadowa da tattalin arzikin na Najeriya ya yi, sakamakon mashash-sharan da ya fada sanadiyar cutar covid-19 .
Kudirin dokar neman rushe hukumar NYSC ya tsallake karatu na farko.
Dan majalisa Awali Inombek Abiante shine ya dauki nauyin kudirin wanda ya bayyana dalilai da dama da ya ce ya kamata a rushe hukumar ta NYSC.
Kudirin dokar na neman gyara sashe na dari uku da goma sha biyar, biyar cikin baka A cikin baka na kundin tsarin mulkin kasar nan na 1999.
A cewar sa, ci gaba da kashe-kashen ‘yan hidimar kasa a sassa daban-daban na kasar nan da ‘yan bindiga da ‘yan ta’adda ke yi, ba ya ga rikicin kabilanci da na addini, shi ya sanya ya ga dacewar rushe aikin na hidimar kasa baki daya.
Rashin babban hafsan sojin kasar nan kalubale ne ga matsalar tsaro ― Buhari.
Buhari ya bayyana haka ne yayin da yake ganawa da tawagar kungiyar gwamnonin da ta kai masa ziyarar ta’aziyyar mutuwar babban hafsan sojin a fadar Asorok.
Ya kuma nuna takaicin sa kan yadda mummunan lamarin kifewar jirgin saman ya afku a lokacin da kasar nan ke fama da kalubalen tsaro.
Haka zalika shugaba Buhari ya tattauna shugaban kungiyar gwamnoni ta kasa kuma gwamnan jihar Ekiti, Dr Kayode Fayemi da shugaban kwamitin riko na jam’iyyar APC kuma gwamnan jihar Yobe Mai Mala Buni da takwaransa na jihar Niger, Sani Bello.
Ambaliyar ruwa: An kaddamar da gangamin yashe magudanan ruwa a Kano.
Aikin wanda kwamishinan muhalli na jihar Dakta Kabiru Ibrahim Getso ya jagoranta, wanda aka fara yashe magudanar ruwan da ke shatale-talen gidan Baban Gwari.
 Dakta Getso ya ce, ma’aikatar muhalli za ta tabbatar da an yashe dukkanin magudanan ruwan da ke fadin jihar nan domin kiyaye abkuwar ambaliyar ruwa da kuma tseratar da rayukan al’umma da dukiyoyin su.
“Tun bayan da muka samu rahoton hukumar hasashen masana yanayi da ta bayyana jihar Kano cikin jerin jihohin da za su fuskanci ambaliyar ruwa muka fara shirin dakile matsalar tun da wuri, don gujewa shiga yanayin da muka fuskanta a bara” a cewar Getso.
Getso ya kuma ce, an fara gangamin ne gaba in zuwan mataimakin shugaban kasa Farfesa Yemi Osinbajo da zai zo ya kaddamar da shirin yin aiki da kamfanin sarrafa shara mai zaman kan sa da aka kulla yarjejeniya da shi.
 Shugaban hukumar kwashe shara ta jihar Kano REMASAB Alhaji Abdullahi Mu’azu Gwarzo ya tabbatar da cewa hukumarsu za ta bai wa kamfanin dukkanin hadin kai domin ganin jihar Kano ta fita daga matsalar ambaliyar ruwa.
“Mun ga yadda jihar Kano ta kasance a shekarar bara sakamakon ambaliyar ruwa, wannan ne ya sa muka zabi shatale-talen gidan baban gwari don dada aiwatar da aikin, kasancewar wajen yafi ko’ina matsala a lokacin damuna” inji Gwarzo.
Shugaban kamfanin sarrafa sharar da aka kulla yarjejeniya da shi Alhaji Bashir Namadina ya ce kamfanin na su zai bi dukkanin manya manyan magudanan ruwan jihar tare da yashe su kafin faduwar damunar bana.
“Wannan aiki da za mu yi na yashe magudanan ruwa so-min-tabi- ne kuma kyauta za mu yi don gwamnati da al’umma su fara ganin kamun ludayin mu” a cewar Namadina.
Ma’aikatar muhalli ta jihar Kano na gargadin al’umma da su guji zubar da shara barkatai domin kuwa doka zata fara aiki nan take ga masu wannan dabi’a.
Ana fargabar rasa rayuka tare da jikkatar sama da mutane 50 sanadiyyar gobara a Kano.
Shaidun gani da ido sun shaidawa Freedom Radio cewa, gobarar ta tashi ne da yammacin yau Asabar, a gidan man Al-ihsan da ke unguwar Sharaɗa.
Hukumar kashe gobara ta tarayya reshen jihar Kano ta tabbatar da faruwar lamarin ta bakin jami’in yaɗa labaran ta ASF.
Ya ce, yanzu haka sun kashe gobarar inda suke garzaya wa da waɗanda lamarin ya rutsa da su zuwa asibiti.
A ziyarar da Freedom Radio ta kai asibitin Murtala ta iske sashen bada agajin gaggawa na asibitin cike da dandazon jama’a.
Freedom ta kuma iske yadda ake zaunar da wasu da al’amarin ya shafa a kan tantangaryar simintin asibitin cikin mawuyacin hali.
A gefe guda jami’an lafiya na ci gaba da bada kulawa ga waɗanda lamarin ya shafa.
Kwamishinan lafiya na Kano Dr.
Aminu Ibrahim Tsanyawa ya ziyarci asibitin domin ganewa idon sa.
BAKI KAN YANKA WUYA 20-05-2021.
Tsaro: Ƴan bindiga sun hallaka Manoma 8 a Zamfara.
Wakilin namu ya tuntiɓi jami’in hulɗa da jama’a na ƴan sandan jihar ta Zamfara SP.
Shehu Muhammad inda ya ce, suna kan bincike amma ya bashi lokaci.
Sai dai har kawo lokacin hada wannan rahoto bamu samu ji daga gareshi ba .
Matar Marigayi Janar Attahiru na nan a raye.
A wata sanarwa da jaridar ta fitar ta ce, ta yi kuskure wajen wallafa labarin, sakamakon yaudarar ta da majiyoyin da ta aminta da su suka yi.
Jaridar ta ce, ta yi nadama kan faruwar lamarin, saboda haka ta nemi afuwar dangin marigayin da sauran jama’a da suka ci karo da labarin.
Bayan rahoton Leadership na farko dai an yi ta yaɗa rahoton cewa, hatsarin ya rutsa da ran mai ɗakin Janar Attahirun.
Sai dai rahotonni sun tabbatarwa da Freedom Radio cewa, matar marigayin tana nan da ranta kuma bata cikin tawagar da hatsarin ya rutsa da su.
Yanzu haka ma, tana birnin tarayya Abuja.
Da ɗumi-ɗumi: Sarkin Katsina ya kori Hakimi kan taimakawa Ƴan bindiga.
Ya ce, hakan ya biyo bayan kammala bincike da kwamitin da masarautar ta kafa yayi a kan hakimin.
 Alhaji Bello Mamman ya ƙara da cewa, binciken da aka yi ya tabbatar da ƙorafe-ƙorafen da aka yi a kan hakimin, na yin haɗin kai da ƴan bindiga.
 Yanzu haka dai tuni Masarautar Katsinan ta fara shirin domin maye gurbin sa a cewar sakataren.
 Jihar Katsina dai na cikin jihohi Arewa da ke fama da matsalar ƴan bindiga masu garkuwa da mutane.
Jirgin mu yayi mummunan hatsari a Kaduna – Sojin sama.
Jirgin mu yayi mummunan hatsari a Kaduna – Sojin sama.
Hatsarin jirgin sama ya rutsa da Babban Hafsan Sojin Najeriya.
Sarrafa shara: za mu rika samun naira miliyan 50 zuwa 100 kowanne wata- Ganduje.
Kwamishinan muhalli Dakta Kabiru Ibrahim Getso ne ya bayyana hakan yayin da yake mika daftarin kundin yarjejeniyar sarrafa sharar ga kamfanin mai zaman kan sa.
Dakta Kabiru Ibrahim Getso ya ce, kamfanin zai yi aiki ne karkashin kulawar hukumar kwashe shara REMASAB don tabbatar da kamfanin ya gudanar da aikinsa kamar yadda aka kulla yarjejeniya.
Ya ce gwamnati ta bai wa kwamfanin motoci da sauran kayan aiki a matsayin aro wanda za su rika biyan naira miliyan hamsin zuwa dari a kowanne wata.
 “ karkashin yarjejeniyar mun tsara za mu samar da gurare goma da za su samar da tasha wadda zata rika gwada gurbatar yanayi don magance matsalar’ a cewar Getso.
Da yake jawabi shugaban kamfanin Alhaji Bashir Namadina ya alkawarta yin aiki cikin gaskiya da rikon amana.
 “za mu dauki ma’aikata kimanin dubu hudu da zarar mun fara aiki wanda za su kasance ‘yan asalin jihar Kano don magance zaman banza” inji Namadina.
Shugaban hukumar kwashe shara ta REMASAB Alhaji Abdullahi Mu’azu Gwarzo ya ce za su yi duk me yiwuwa wajen ganin an fara aikin yadda ya kamata don samarwa da gwamnati kudaden shiga.
“Dama aikin mu ne tabbatar da an tsaftace jihar Kano da kuma ganin an samar da dabarun da za su inganta shara ta hanyar sarrafata don samun kudi da sauran sinadarai”.
Tun da fari dai gwamnatin ta kulla yarjejeniyar aiki da kamfanin sarrafa shara mai zaman kan sa anan Kano wanda zai rika sarrafa shafar da jihar ke da ita wadda kuma yarjejeniyar zata dauki tsawon shekara 20 ana yin ta.
Yanzu-yanzu: An kashe shugaban ƙungiyar Boko Haram ‘Shekau’ a Dajin Sambisa.
 A cewar wata majiya lamarin ya faru ne a jiya laraba.
 Majiyar ta ce dubban dubatar mayakan ISWAP ne suka shiga dajin Sambisa dauke da manyan makamai inda suka yi ta farautar jagoran na Boko Haram.
 Sai dai wata majiya ta tabbatar da cewa ba mayakan na ISWAP bane suka kashe shugaban ƙungiyar ta Boko Haram shine da kansa ya yi ƙunar bakin wake ya hallaka kansa lokaci da ya fuskanci cewa mayakan na ISWAP na daf da cimmasa.
 Har ya zuwa yanzu dai rundunar sojin kasar nan ba ta fitar da sanarwa kan wannan lamari ba    .
Dalilin da ya sa ƙungiyar ƙwadago ta kasa (NLC) ta janye yajin aiki a Kaduna.
 Tun farko dai gamayyar ƙungiyoyin ƙwadagon ƙarkashin jagorancin shugaban ƙungiyar NLC Ayuba Wabba sun jagorancin ma’aikata a jihar ta Kaduna wajen gudanar da zanga-zangar adawa da salon da gwamna El-Rufai ya dauka na korar ma’aikata.
 Tun farko dai gwamna Nasir El-Rufai ya ƙalubalanci ƴan ƙwadagon da cewa zanga-zangar da suke yi da yajin aikin ba zai sa gwamnatin jihar ta sauya matsayinta kan batun ba.
 Sai dai da ya ke zantawa da manema labarai a daren jiya laraba shugaban ƙungiyar ƙwadago ta ƙasa (NLC) kwamared Ayuba Wabba ya ce ƙungiyar ta janye yajin aikin da ta fara.
 Ya ce sun dau wannan mataki ne ganin cewa gwmanatin tarayya ta dau alkwarin shiga tsakanin don sasanta ɓangarorin biyu  .
Yankin arewa zai iya haramta sana’ar sayar da kayan gyara – malami ga gwamnonin kudu.
A cewar Abubakar Malami haramta kiwo ga makiyaya a kudancin Najeriya dai-dai ya ke da gwamnonin arewa su haramta sana’ar  sayar da kayan gyara kasancewar al’ummar kudanci sune mafi yawa da ke gudanar da sana’ar sayar da kayan gyaran a arewa Ministan na shari’a ya bayyana hakan ne ta cikin shirin siyasa na Politics Today a gidan talabijin na Channels.
Atoni janar na tarayyar ya bayyana matakin da gwmanonin na kudanci suka dauka da cewa haramun ne don kuwa ya sabawa doka.
A makon jiya ne bayan kammala wani taro da suka gudanar a garin Asaba na jihar Delta gwamnonin kudancin Najeriyar goma sha bakwai ta cikin wata takardar bayan taro da suka fitar suka bayyana haramta yin kiwo barkatai a yankinsu.
Ba za mu lamunci halasta tabar wiwi a Najeriya ba – MURIC ga majalisar wakilai.
 Shugaban ƙungiyar farfesa Ishaq Akintola shine ya bayyana haka yayin zantawa da manema labarai.
 Farfesa Akintola ya kuma soki batun haramta shan tabar wiwin yana mai cewa wasu gungun masu safarar miyagun kwayoyi ne ke son halasta tabar wiwin a Najeriya.
 A cewar sa, a yanzu haka Najeriya tana fama da matsaloli masu yawa da suka hada da: rashin tsaro musamman rikicin boko haram da ya ki ci ya ki cinyewa ba ya ga masu satar mutane suna garkuwa da su wanda kuma kowa ya san masu aikata irin wadannan laifuka suna ta’ammali da irin wadannan miyagun kwayoyi.
 Saboda haka farfesa Akintola ya shawarci mambobin majalisar da su yi watsi da kudirin.
Sanatoci za su yi dokar hukunta ƴan Najeriya da ke bai wa ƴan garkuwa da mutane kudin fansa.
 Dan majalisar dattijai sanata Ezenwa Francis Onyewuchi ne ya gabatar da kudirin wanda ya tsallake karatu na biyu.
 Da ya ke jagorantar muhawara kan kudirin dokar sanata Ezenwa Francis Onyewuchi ya ce bai wa masu satar mutane suna garkuwa da su suna karabr kudin fansa yana kara ta’azzara matsalar a Najeriya .
Yajin aiki: Ƴan daba sun mamaye sakatariyar kungiyar NLC a Kaduna.
 Rahotanni sun ce ƴan dabar wadanda yawansu ya haura ɗari sun isa sakatariyar ƙungiyar ce wanda anan ne wajen da ƴan ƙungiyar kwadago ke taruwa kafin fara zanga-zangar da suke yi wanda ɗaya ne daga cikin matakan da suke dauka na ci gaba da yajin aikin gargadi na kwanaki biyar da su ka fara.
 Sai dai bayanai sun tabbatar da cewa daga bisani ƴan sanda sun tarwatsa dandazon ƴan dabar tare da kama guda ashirin daga cikinsu.
 Mai magana da yawun rundunar ƴan sandan jihar Kaduna ASP Muhammad Jalinge ya tabbatar da faruwar lamarin, yana mai cewa tuni aka tura da jami’an tsaro don dakile barkewar rikici  .
Ku yafe mana bashin da kuke bin mu – Buhari ga kasashen turai.
 A cewar sa, hakan zai taimaka gaya wajen daƙile halin da ƙasashen nahiyar suka shiga sanadiyar cutar corona.
 Muhammadu Buhari ya bayyana hakan ne lokacin da ya ke jawabi a wajen taro kan harkokin kudi a ƙasashen nahiyar afurka a birnin Paris da ke ƙasar Faransa.
 A cikin wata sanarwa mai dauke da sa hannun babban mataimaki na musamman ga shugaban ƙasa kan harkokin yada labarai Malam Garba Shehu ta ruwaito shugaba Buhari na cewa kasashen afurka na cikin tsaka mai wuya sanadiyar cutar covid-19.
Ku murkushe masu fafutukan neman raba Najeriya – martanin IGP ga ƴan sanda..
 Usman Alkali ya buƙaci ‘yan sandan da su yi amfani da iƙon da suke da shi don tabbatar da cewa sun hukunta masu neman tada zaune tsaye ko kuwa a wani yanki su ke a ƙasar nan.
 Ya kuma bayyana takaicinsa kan yadda a baya-bayan nan ake kashe ‘yan sanda a yankunan kudu maso kudu da kuma kudu maso gabashi, yana mai umartar ‘yan sandan da su kare kansu daga ‘yan ta’adda.
 Mai riƙon mukamin sufeta janar na ‘yan sandan ya bayyana hakan ne a garin Enugu lokacin da ya ke ƙaddamar da wani atisayen ‘yan sanda mai taken Operation Restore Peace a dandalin Micheal Okpara da ke Enugu.
Za mu ɗauki sabbin likitoci aiki – Ganduje.
 A cewar gwamnatin hakan zai taimaka gaya wajen bunƙasa harkokin kula da lafiya a cibiyoyin lafiya da ke matakin farko.
 Hakan na cikin wata sanarwa ce mai dauke da sa hannun mai magana da yawun hukumar kula da lafiya a matakin farko Maikudi Marafa.
 Sanarwar ta ce, tuni aka fara yin gwaji ga likitocin da suka nuna sha’awar aikin.
 A cewar sanarwar shugaban hukumar kula da lafiya a matakin farko ta jihar Kano, Dr.
Tijjani Hussain, ya shawarci likitocin da su ka nuna sha’awar aiki da gwmanatin jihar da su shirya tunkarar jan aiki dake gabansu.
Zargin cinye kudin ƴan takara: EFCC ta fara binciken Secondus da wasu jiga-jigan PDP.
 Rahotanni sun ce EFCC tana kuma zargin wasu manyan jiga-jigan jam’iyyar waɗanda ake ganin suna da hannu wajen aikata badaƙalar  A cikin wani kundi da jaridar Punch ta gani a jiya talata  ya nuna cewa hukumar EFCC ta rubuta wa jagororin jam’iyyar wasika inda ta bukace su da su gurfana gabanta don amsa tambayoyi kan zargin.
 A yau laraba ne dai ake sa ran jagororin jam’iyyar PDP din za su fara gurfana gaban hukumar ta EFCC a Abuja.
 Tun farko dai wani jigo a jam’iyyar ta PDP Prince Kassim Afegbua shine ya rubuta wasika ga hukumar ta EFCC yana bukatar da ta binciki zargin karkatar da kudaden da ƴan takara su ka sayi form wanda ya kai jimillar naira biliyan goma.
Ilimi: Rashin kudi ne yake hana mu yi wa Malamai karin girma -Ganduje.
Gwamnan Kano Dakta Abdullahi Umar Ganduje ne ya bayyana hakan yayin taron duba yadda ayyukan harkokin ilimi ya ke a jihar.
Ganduje ya ce, a yanzu gwamnati ta fara shirye-shiryen dawo da yiwa malaman makarantu karin girma musamman ma na makarantun firamare.
“Lokacin da muka karbi gwamnati min ci gaba da yiwa Malamai karin girma, sai dai bangaren yana cinye makudan kudade” a cewar Ganduje.
Kazalika gwamna Ganduje ya ce za a samarwa malaman makarantu gidaje masu saukin kudi da kuma kayan more rayuwa a cikin su.
Gwamnonin PDP muna goyon bayan sake fasalta Najeriya – Tambuwal.
 Gwamnonin sun dau wannan mataki ne yayin wani taron sirri da suka gudanar a yau litinin a Ibadan babban birnin jihar Oyo.
 Haka zalika gwamnonin na PDP sun kuma bukaci shugaban kasa Muhammadu Buhari da ya fara shirye-shiryen samar da ƴan sandan jihohi don magance matsalolin tsaro da ke addabar Najeriya.
  A yayin tattaunawar rahotanni sun ce gwamnonin sun tattauna al’amuran da suka shafi tabarbarewar tsaro da kuma koma baya da tattalin arzikin kasar nan ke fuskanta a wannan lokaci.
 Matsayar gwamnonin na PDP na cikin wata takardar bayan taro ne mai dauke da sa hannun shugaban ƙungiyar gwamnonin na PDP kuma gwamnan jihar Sokoto Aminu Waziri Tambuwal.
 A bangare guda gwamnonin na PDP sun goyi bayan matakin da takwarorinsu na kudu suka dauka na haramta kiwo da makiyaya ke yi barkatai a yankunansu.
 Gwamnonin da suka halarci taron sun hada da: Aminu Waziri Tambuwal, (Sokoto), Udom Emmanuel, (Akwa Ibom), Douye Diri, (Bayelsa), Samuel Ortom, Benue State da kuma Ifeanyi Okowa na jihar (Delta).
 Sauran sune: Ifeanyi Ugwuanyi, (Enugu), Nyesom Wike, (Rivers), Seyi Makinde, (Oyo), Ahmadu Fintiri, (Adamawa) da kuma Godwin Obaseki na jihar (Edo).
Saboda na ki shiga PDP shi ya sa aka dakatar dani daga sarautar wakilin birnin Bauchi.
 A baya-bayan nan ne dai masarautar ta Bauchi ta ba da sanarwar dakatar da Yakubu Shehu Abdulahi daga sarautar ta wakilin birnin Bauchi.
 Sai dai a zantawarsa da manema labarai Yakubu Shehu Abdullahi, ya ce, gwamnan jihar Bauchi sanata Bala Abdulkadir Muhammed, ya yi zawarcinsa lokacin yana jam’iyyar PRP akan ya sauya sheka zuwa jam’iyyar PDP, inda shi kuma ya ki amincewa da bukatar hakan, maimakon haka sai ya koma jam’iyyar sa ta farko APC.
 Sai dai da ya ke mai da martani kan kalaman ɗan majalisar, mai bai wa gwmanan Bauchi shawara kan harkokin yada labarai, Mukhtar Gidado, ya bayyana kalaman ɗan majalisar da cewa shifcin gizo ne .
Siyasa: Gwamnonin PDP 13 suna gudanar da taron gaggawa a jihar Oyo.
 Rahotanni sun ce gwamnonin suna gudanar da taron ne a cibiyar kula da harkokin noma a kasashe masu zafi da ke birnin na Badun.
 Gwamnonin da suka halarci taron sun hada da: Aminu Waziri Tambuwal na jihar Sokoto, Okezie Ikpeazu na Abia, Ahmadu Fintiri na jihar Adamawa, Udom Emmanuel na jihar Akwa Ibom da Bala Mohammed na jihar Bauchi da kuma Duoye Diri na Bayelsa sai kuma Samuel Ortom na jihar Benue.
 Sauran sune: Ben Ayade na jihar Cross Rivers, Ifeanyi Okowa na Delta, Ifeanyi Ugwuanyi na jihar Enugu, Godwin Obaseki na Edo, Nyesom Wike na jihar Rivers da Bello Matawalle na jihar Zamfara, wanda ya samu wakilcin mataimakinsa Alhaji Aliyu Gusau.
Ku rabu da Buhari ku kira taron gaggawa kan halin da ƙasa ke ciki – Atiku ga gwamnoni.
 Atiku Abubakar ya shawarci gwamnonin da su kira taron hadin kan ƙasa wanda za a tattauna halin da ƙasar nan ke ciki.
 Tsohon mataimakin shugaban ƙasar ya bayyana hakan ne ta cikin wani saƙo da ya wallafa a shafinsa na facebook.
 Ya ce, kamata ya yi al’ummar ƙasar nan su hada kansu wajen nemo mafita kan mawuyacn halin da Najeriya ke ciki a wannan lokaci.
Sojojin Isra’ila sun kashe Palastinawa 192.
 Wannan na zuwa ne kwana guda bayan da firaministan Isra’ila Benjamin Netanyahu ya bayyana cewa ƙasar sa za ta ci gaba da kai hare-haren kan yankin na Palastinu.
 Ko a jiya lahadi yayin wani hari da jiragen yaƙin Isra’ila suka kai yayi sanadiyar mutuwar mutane arba’in da biyu.
 Ya zuwa yanzu dai adadin waɗanda suka rasa rayukansu sakamakon harin da ƙasar ta Isra’ila ke kai wa ta sama ya kai ɗari da casa’in da biyu, ciki har da ƙananan yara hamsin da takwas da kuma mata talatin da hudu  .
Gwamna Matawalle ya jagoranci sumame da jami’an tsaro suka kai maboyar ƴan bindiga.
 A yayin sumamen rahotanni sun ce jami’an tsaron sun kama wani gawurtaccen ɗan bindiga wanda ya jima yana aikata ta’addanci ga al’ummomin birnin Gusau.
 Rahotanni sun ce gwamna Matawalle shi da kansa ya rika bai wa jami’an tsaro umarnin yadda za su kai sumame maɓoyar ƴan ta’addar.
 Harin da ya faru tsakanin ƙarfe 10 zuwa ƙarfe 5 na safiya ya sa jami’an ƴan sanda da jami’an kashe gobara sun yi nasarar cafke da yawa daga cikin ƴan bindigar.
 Wata majiya da ta fito daga fadar gwmnatin jihar ta tabbatar da cewa gwamnan yasha alwashin fatattakar ƴan ta’adda daga jihar ta zamfara.
Sojoji sun kashe ƴan Boko haram 40 a jihar Borno.
 Jaridar PRNigeria ta ruwaito cewa sojin na Najeriya sun yi amfani da manƴan bindigogi da makamai masu nisan zango wajen luguden wuta kan ƴan ta’addar na Boko haram waɗanda ke wani taro na tsara yadda za su kai hare-hare a birnin Maiduguri.
 Wani jami’in soji da ke cikin bataliyar sojojin da suka kai harin, ya shaidawa jaridar ta PRNigeria cewa, sojojin sun kai harin ne biyo bayan samun wasu bayanan sirri.
 A cewar sa, yayin harin sojojin sun kashe ƴan ta’addar na boko haram guda arba’in,yayin da wasu da dama suka samu munanan raunuka.
Ba za mu lamunci ci gaba da kisan ƴan arewa da IPOB ke yi ba – ƙungiyar Arewa.
 A cewar ƙungiyar ta NRO, ta’addanci da haramtacciyar ƙungiyar da ke rajin kafa ‘yan tacciyar ƙasar Biafra ta IPOB ke yi ga al’ummar arewa mazauna jihohin kudu maso gabashi, lamari ne da ‘yan arewa ba za su lamunta ba.
 Hakan na cikin wata sanarwa ce da ƙungiyar ta fitar mai dauke da sa hannun sakatare janar na ƙungiyar Alhaji Abdulkadir Yusuf Gude.
 Sanarwar ta kuma bukaci al’ummar arewa da su ci gaba da zama da juna lafiya duk kuwa da banbancin addini da ke tsakaninsu.
 Haka kuma sanarwa ta buƙaci gwamnatin tarayya da na jihohi da su yi duk me yiwuw don kawo ƙarshen matsalar tsaro da ke addabar ƙasar  nan.
 Yayin da a bangare guda ƙungiyar ta taya al’ummar musulmin ƙasar nan dama na duniya baki ɗaya murnar kammala azumin watan ramadan da kuma bikin ƙaramar sallah.
Naɗin Muhammadu Sanusi a matsayin Khalifan Tijjaniya alheri ne ga Najeriya – Jagororin Tijjaniya.
  Shehunan ɗarikar Tijjaniyar sun bayyana hakan ne yayin wata ziyarar mubaya’a da suka kai wa tsohon gwamnan babban bankin na Najeriya a gidan sa da ke Kaduna.
 A cewar su kafatanin mabiya ɗarikar Tijjaniya a duniya suna alfahari da nadin Malam Muhammadu Sanusi na biyu a matsayin shugaban ɗarikar Tijjaniya a Najeriya  Ziyarar wadda wakilan shugaban ɗarikar ta duniya Sheikh Abdul-Ahad Nyass suka kai masa sun ce sarkin na Kano na goma sha hudu a daular fulani mutum ne na gari da ya dace da jagorancin Tijjaniya.
Saƙon Barka da Sallah Daga Amb. Yunusa Yusuf Hamza.
SAKON BARKA DA SALLAH DAGA NI AMB.YUNUSA YUSUF HAMZA ( FALAKIN SHINKAFI,JARMAN MATASAN AREWA) Alhamdulilah godiya ta tabbata ga Allah (S.W.T) da Ya nuna mana wannan rana ta karamar Sallah bayan kammala ibadar azumin watan Ramadan.
Ya Allah muna rokonka da sunayen Ka tsarkaka, da Ka karbi ibadun mu, Ka gafarta mana, Ka jikan iyayen mu, kakannimu da sauran yan’uwa Musulmi.
Allah Ka kara rufa mana asirin mu duniya da lahira.
Ina adduar Allah madaukakin Sarki yabawa kasarmu ta najeriya zaman Lafia mai dorewa,ya yalwata arzikinta,Allah ya karawa shuwagabanni mu Lafia.
Taqabbalallahu Minna Wa Minkum.
AMBASSADOR YUNUSA YUSUF HAMZA (FALAKIN SHINKAFI, JARMAN MATASAN AREWA) .
Mafi yawa na ƴan bindiga da ke kashe mutane ƴan uwan mu ne musulmi – Bala.
 Saboda haka gwamnan ya buƙaci al’ummar musulmi da su daina boye wadanda suka san cewa ƴan ta’adda ne maimakon haka su riƙa mikasu ga jami’an tsaro.
 Gwamna Bala Abdulƙadir Muhammed ya bayyana hakan ne bayan kammala sallar idi a jiya alhamis.
 Gwmanan na Bauchi ya kuma buƙaci gwmanatin tarayya da ta ƙara kaimi wajen daƙile matsalolin tsaro da ke addabar ƙasar nan   .
Lawan, Femi ga gwamnonin kudu: Ku bai wa kananan hukumomi ƴanci kafin neman fasalta kasa.
 A cewar shugabannin majalisun dokokin tarayyar ba daidai bane ace zababbun shugabanni sune za su rika furta irin wannan kalamai da kowa ya san na siyasa ne.
 Sanata Ahmed Lawan ya ce kowa ya san cewa matsalar rashin tsaro da ke addabar ƙasar nan tana alaka ne da rashin bin tsarin ƙananan hukumomi mai kyau, inda shugaban majalisar wakilai Femi Gbajabiamila ya yi batun cewa, batun neman sake fasalta ƙasa zai iya zama yana bisa ka’ida amma ba zababbun shugabanni musamman gwamnoni ne ya kamata su jagoranci wannan batu ba domin kuwa inda da gaske su ke yi to su fara fasalta jihohinsu tukunnna.
 Femi Gbajabiamila ya ce halin da ake ciki a yanzu ba ya bukatar nuna wa wani ɗan ƙasa yatsa maimakon haka kamata ya yi ƙasar gaba ɗaya ta hade wajen neman mafita kan halin da ake ciki.
 A cewar Femi Gbajabiamila babu wani mutum da zai koma gefe yana nuna yatsa ma wasu kamar shi na gari ne domin kuwa kowa ya taimaka wajen tabarbarewar halin da ake ciki a yanzu.
 Shugabannin majalisun dokokin tarayyar sun bayyana hakan ne jim kadan bayan sun halarci sallar idi a masallacin fadar shugaban ƙasa a jiya alhamis  .
Sarkin Musulmi ga Buhari da gwamnoni: Ku gaggauta kawo ƙarshen zubar da jinin jama’a.
 Sarkin na musulmi yayi wannan kiran ne jim kadan bayan kammala sallar idi jiya a Sokoto.
 Ya ce: “Muna kira ga shugaban ƙasa Muhammadu Buhari da kafatanin gwamnonin ƙasar nan da su yi duk me yiwuwa wajen ganin sun magance matsalar rashin tsaro da ke addabar ƙasar  nan’’  ‘‘A matsayin ku na shugabannin mu wajibi ne ku zage dantse ku jajirce don ganin wannan matsala ta zo ƙarshe’’ acewar sarkin musulmin.
Sarkin na musulmi ya kuma buƙaci al’ummar musulmi da su yi addu’oi ga shugabannin su wanda hakan zai taimaka musu wajen daƙile matsalolin da ke damun ƙasar nan a wannan lokaci.
A ƙalla mutane kusan miliyan 3 rikici ya raba da gidajensu a Najeriya – majalisar ɗinkin duniya.
 A cewar hukumar ta UNHCR akwai kuma mutane da ke zaune a sansanonin ƴan gudun hijira da suka kai 70, 000.
 Babban jami’in hukumar da ke kula da yada labarai ta ƙetare Roland Schoenbauer da kuma jami’in yaɗa labaran hukumar anan Najeriya Gabriel Adeyemo sune suka bayyana haka yayin zantawa da manema labarai a shalkwatar hukumar da ke Lagos.
 Sai dai hukumar ta yabawa Najeriya sakamakon yadda ta ce tana iya kokarinta wajen kula da ƴan gudun hijira wadanda suka shigo Ƙasar nan daga ƙasashe makwabta don neman mafaka.
 Ya ce abin alfahari shine ganin cewa ƴan gudun hijira ana basu damar yin aiki ko neman ilimi da kuma kula da lafiya kamar yadda ƴan kasa ke da wannan dama.
Saboda haka hukumar ta bukaci ƙasashe mawadata da su taimaka wajen samar da isassun kudade da za ta ci gaba da gudanar da ayyukanta ba tare da samun matsala ba.
Badaƙalar Naira Biliyan 31: ICPC tana neman surikin Buhari ruwa a jallo.
 Kumo wanda ya auri ɗaya daga cikin ƴayan shugaba Buhari (Fatima) a shekarar 2016 ana zargin sa ne tare da wasu mutane biyu da suka hada da: Tarry Yusuf da kuma Bola Ogunsola da almundahanar kudaden.
 A cikin wata sanarwa da hukumar ta ICPC ta fitar mai dauke da sa hannun mai magana da yawunta Azuka Ogugua, ta yi shelar cewa duk wanda ya san inda surikin shugaban kasar ya ke da ya gaggauta sanar da ita ko kuma ofishin ƴan sanda da ke kusa.
 Shidai Gimba Umar Kumo ya rike muƙamin shugaban bankin samar da gidaje ta ƙasa (Federal Mortgage Bank of Nigeria) a lokacin mulkin Goodluck Jonathan.
 Ana dai zargin surikin shugaban kasar ne shi da mutanen biyu da karkatar da kudaden hukumar samar da gidaje ta ƙasa da suka kai dala miliyan sittin da biyar.
Jiragen yaƙin Isra’ila sun ci gaba da luguden wuta kan Zirin Gaza da safiyar laraba.
 Rahotanni sun ce tun a cikin daren jiya sojojin Isra’ila suke ta kai hare-hare ta sama a birnin lamarin da ya yi sanadiyar mutuwar mutane  masu yawa.
 Wasu mazauna birnin sun bayyana cewa, hare-haren ya shafi muhimman wurare na birnin ciki har da ofisoshin gwamnati.
 Gidan talabijin na Aljazeera ya ruwaito cewa, a unguwar Tel al-Hawa, wani magidanci da matar sa mai dauke da juna biyu da kuma ɗansu ɗan shekara biyar sun rasa rayukansu sakamakon hari ta sama da jiragen yaki na Isra’ila suka kai a gidansu.
NDLEA: Mun kama dillalan miyagun ƙwayoyi 89 a jihar Kaduna.
 Kwamandan hukumar a jihar ta Kaduna Iyke-Uche Samuel shine ya bayyana haka yayin wani taron manema labarai jiya a Kaduna.
 Ya ce, jami’an hukumar cikin wannan wa’adi ta samu nasarar kwace miyagun kwayoyi mai nauyin kilo sama da dubu daya da dari bakwai da ashirin da daya.
 A cewar sa, cikin miyagun kwayoyin da hukumar ta kwace sun hada da: Tabar wiwi, Tramadol, Tabar iblis, da sauran wasu miyagun kwayoyi daban-daban.
Agege: Kwanan nan za ayi taron jin ra’ayin jama’a kan gyaran ƙundin tsarin mulki.
 A cewar majalisar tana son gudanar da taron jin ra’ayin jama’ar ne tsakanin ranakun 26 zuwa 27 ga watan da muke ciki na Mayu.
 Mataimakin shugaban majalisar ta dattijai sanata Ovie Omo-Agege wanda shine shugaban kwamitin gyaran kundin tsarin mulkin mai kunshe da sanatoci 59 daga jihohin kasar nan 36 da birnin tarayya Abuja, shine ya bayyana haka ta cikin wata sanarwa da ofishinsa ya fitar.
 Sanarwar ta ce, dukkannin sanatoci mata da sanatoci masu gafaka in ban da shugaban majalisar dattawa, suma mambobi ne a kwamitin  .
Mun san maboyar ƴan bindiga tsoron kashe fafaren hula ya sanya bamu gama da su ba – Lai Muhammed.
 Ya ce, cece-kucen da ake yi cewa gwamnati ba ta tabuka abin azo a gani kan matsalar tsaro ba gaskiya bane, domin kuwa nan ba da jimawa ba za a ga sakamakon ayyukan da gwamnati ta yi kan dakile matsalar tsaro.
 Hakan na cikin wata sanarwa ce da ma’aikatar ta yada labarai ta fitar, tana mai cewa Alhaji Lai Muhammed ya bayyana hakan ne yayin wani taron manema labarai a Lagos.
 Alhaji Lai Muhammed ta cikin sanarwar dai ya kuma ce gwamnati tana sane da maboyar ‘yan bindiga kawai dai tana bin hanyoyin da doka ta tanada ne domin gudun amfani da karfi da ya wuce kima wanda sanadiyar haka ya janyo rasa rayukar fararen hula da ba su ji ba, ba su gani ba.
Hukumar Civil Defence ta tura jami’ai 1750 don ba da tsaro a lokacin bikin sallah a Kano.
 Hakan na kunshe ne cikin wata sanarwa da mai magana da yawun hukumar anan Kano ASC Ibrahim Abdullahi ya fitar jiya.
 Sanarwar ta ce za a tura da jami’an ne zuwa filayen idi da kuma wuraren shakatawa a dukkannin kananan hukumomin jihar arba’in da hudu.
 Sanarwar ta kuma bukaci al’ummar jihar Kano da su bai wa jami’an hukumar hadin kai a yayin bukukuwan sallah.
Hukumar SEC za ta fara dakatar da kamfanonin da ba su sabunta rajista ba.
Wannan na cikin wata sanarwa da hukumar ta fitar a Abuja, inda ta ce tun daga ranar daya ga wannan wata na Mayu ta bude kofar sabunta rajistar, wadda za ta rufe a ranar 31 ga watan na Mayu.
Sanarwar ta kara da cewa hukumar za ta fitar da sunayen kafanonin da suka sabunta rajistarsu a shafinta na intanet da kuma jaridun kasar nan.
Kasuwanci: Buhari zai tura tawagar ministoci kasar Ghana.
Ministan kasuwanci da zuba jari wanda kuma shi ne zai jagoranci tawagar zuwa Ghana, Otumba Adeniyi Adebayo ne ya tabbatar da hakan bayan kammala wani taron masu ruwa da tsaki a Abuja game da lamarin.
Ya kara da cewa za su ziyarci kasar ta Ghana tsakanin ranakun 31 ga watan Mayun nan da muke ciki zuwa daya ga watan Yuni mai kamawa.
Sauran wadanda suka halarci taron na jiya akwai karamin ministan harkokin kasashen waje Ambasada Zubairu Dada, da babban sakatare a ma’aikatar kasuwanci da zuba jari Dr Nasir Sani-Gwarzo, sai shugabar hukumar bunkasa harkokin zuba jari ta kasa Yewande Sadiku.
Sai shugabar hukumar kula da ‘yan Najeriya mazauna ketare Abike Dabiri Erewa da sauransu.
Sarkin Musulmi: Ku fara duban watan Shawwal a talatar nan.
 Hakan na cikin wata sanarwa ce da sakatare janar na majalisar koli kan harkokin addinin musulunci farfesa Salisu Shehu ya fitar.
 Sanarwar ta bukaci al’ummar musulmi da su fara duban jinjirin watan a yau talata.
 ‘‘Idan Allah ya sa aka ga watan a yau talata to gobe laraba za ta zamo ranar sallah idan kuma ba a gani ba to za a cika azumi talatin’’ a cewar sa.
Ministan birnin tarayya ya hana sallar idi a masallacin idi sai dai ayi a masallatan juma’a.
 Ya ce daukar matakin ya biyo bayan shawara da jami’an lafiya na birnin su ka bayar don rage cakuduwan jama’a wanda hakan wani mataki ne na kare kai daga yaduwar cutar corona  Muhammad Bello ya bayyana hakan ne lokacin da ya ke ganawa da wata tawagar limamai karkashin jagorancin Imam Tajudeen Adigun wadanda suka kai masa ziyara ofishinsa   Ministan ya kuma shawarci limaman da su gudanar da sallar idi a masallatansu na juma’a  .
An saki daurarru masu jiran hukunci sama da 57 a jihar Kano.
Nura Sagir ya dauki matakin ne bayan wata ziyarar da ya kai ta watan Azumin Ramadan, kamar yadda mai magana da yawun Kotunan Jihar Kano Baba Jibo Ibrahim ya shaidawa Freedom Radio.
Wasu daurarrun da suka shaki iskar ‘yanci sun bayyana jin dadinsu tare da godiya ga babban Jojin.
Umarnin skain daurarrun dai ya yi dadaidai da tanadin kundin tsarin mulkin kasar nan.
Gwamnatin tarayya ta ware ranakun hutun karamar Sallah.
Ministan harkokin cikin gida Ra’uf Aregbesola ne ya sanar da hakan yau a Abuja a madadin gwamnatin tarayya.
Sannan ya taya al’ummar musulmi murna da fatan gudanar da bukukuwan sallar bana cikin kwanciyar hankali da lumana.
Wata sanarwa mai dauke da sa hannun babban sakatare a ma’aikatar harkokin cikin gida Dr Shu’aib Belgore, ta bukaci al’ummar musulmi su yi wa kasar nan addu’ar samun zaman lafiya.
An kaddamar da kwamitin bincike kan zargin badakalar kudi a hukumar NPA – Amaechi.
Yayain kaddamarwar, Rotimi Amaechi ya bukaci kwamitin da ya gudanar da aikinsa cikin gaskiya da adalci.
Kwamitin zai kasance karkashin jagorancin Auwalu Sulaiman, daraktan kula da harkokin teku, wanda zai samu tallafin Mr Ben Omogo, daraktan tsare-tsare da ci gaba a ma’aikatar.
Wannan dai na zuwa ne a daidai lokacin da majalisar wakilai ke kira ga EFCC da ta bincika lamarin, kamar yadda shugaban marasa rinjaye na majalisar Ndudi Elumelu ya bukata.
JAMB ta fitar da katin jarabawar gwaji kafin UTME.
Wannan na cikin sanarwar da ofishin shugaban hukumar ya saba fitarwa mako-mako a Abuja.
Akwai cikakkun bayanai na ko wane dalibi a cikin takardar da za a fitar ta shafin, da suka hadar da suna da lamba da kuma wurin da za a rubuta jarrabawar.
Hukumar ta kara da cewa jarabawar gwajin ba dole bace amma tana da muhimmanci ga duk dalibin da yake bukatar gwada kwazon shi kafin zuwan jarabawar UTME.
Za dai a gudanar da jarabawar gwajin ne a ranar Alhamis 20 ga wannan watan na Mayu da muke.
Inyass ya tabbatar wa Muhammadu Sanusi na 2 jagoranci Ɗarikar Tijjaniya a Najeriya.
 Mai magana da yawun tsohon gwamnan babban bankin kasa (CBN) Sa’adatu Baba Ahmad ce ta sanar da hakan ta cikin wani sako da ta wallafa a shafinta na facebook a yau litinin.
 Ta ce shugaban ɗarikar Tijjaniya ta duniyar ya tabbatar wa Malam Muhammadu Sanusi na biyu jagoranin Tijjaniyar ce a garin Madina Baye Kaulaha da ke kasar Senegal, bayan kammala sallar asham a jiya lahadi.
 Tun bayan rasuwar tsohon jagoran ɗarikar marigayi Sheikh Khalifa Isyaku Rabi’u a shekarar 2018, ɗarikar ta Tijjaniya ba ta nada sabon shugaba ba.
 Idan za a iya tunawa ko da kakan sarkin na goma sha hudu wato Muhammadu Sanusi na daya ya rike mukamin na jagoran ɗarikar Tijjaniya  .
Da ɗumi-ɗumi: An ceto masu sallar Tahajjud 30 da ƴan bindiga suka sace a Katsina.
 Tun farko dai ƴan bindigar sun sace mutanen 40 ne wadanda ke tsaka da sallar tahajjud kafin daga bisani jami’an tsaro su ceto 30 daga cikinsu.
 Ya ce ƴan bindigar da ke da yawan gaske sun fito ne daga wani daji da ke garin Zurumi wani gari da ke kan iyaka da jihar Zamfara inda suka sace mutanen da ke tsaka da sallah.
 Mai magana da yawun rundunar ƴan sandan jihar Katsina SP Gambo Isa ya tabbatar da sace mutanen tare da sake su.
 A cewar SP Gambo Isa ƴan bindigar sun kewaye masallatan ne da ke sallah a wani sabon masallaci da ke garin Jibiya inda daga nan ne kuma suka sace su.
Bikin Sallah: Hukumar FRSC ta tura jami’ai dubu 35 jihohin kasar nan.
Mai magana da yawun hukumar Bisi Kazeem ne ya bayyana hakan sakamakon karatowar lokacin shagulgulan bikin sallah.
A kalla sama da jami’ai dubu 35 da motocin sintiri 750 da kuma Babura 200 zasu kasance a kan tituna daga ranar 11 zuwa 17 ga watan Mayun 2021.
Kazeem ya kuma ce, jami’an zasu fara gudanar da sintirin ne domin tabbatar da gudanar da bukuwan sallar ba tare da masu ababen hawa sun samun wata matsala ba.
Tsaro: ba ni da alaka da wata kungiyar ta’addanci – Janar Abdussalami Abubakar.
 Tsohon shugaban mulkin sojin na Najeriya ya bayyana labarin a matsayin na kanzon kurege da aka shirya don bata masa suna.
 A cikin wata sanarwa da tsohon shugaban kasar ya fitar  mai dauke da sa hannun mai magana da yawunsa, Dr.
Yakubu Suleiman, ta ce, labarin da wasu kafafen yada labarai su ka yi da ke cewa an kama wani jirgin shalkwabta da ke rarraba abinci da makamai ga ‘yan bindiga a jihar ba gaskiya bane.
 Sanarwar ta ce labarin ba gaskiya bane kuma tsohon shugaban kasar ba shi da alaka da wata kungiya ta ta’addanci.
Sojojin Isra’ila sun harba alburusan roba kan masallata a masallacin Qudus.
 Bayanai sun ce sojojin na Isra’ila sun rika amfani da alburusai na roba wajen harbin masu ibada a masalacin da kuma harba musu barkwanon tsohuwa.
 Wannan na zuwa ne yayin da masu kaifin kishin addinin yahudawa ke kokarin gudanar da wani machi yau a gabashin birnin Qudus.
Sanatoci sun zargi hukumomin gwamnati da kin sanya naira tiriliyan 2 a asusun tarayya.
 Kwamitin kula da harkokin kudi na majalisar shine yayi wannan zargin yana mai cewa wannan al’amari ya faru ne tsakanin shekarar 2014 zuwa yanzu.
 Shugaban kwamitin kula da harkokin kudi na majalisar dattijai sanata Solomon Adeola shine ya bayyana hakan lokacin da ‘yan kwamitin ke ganawa da ministar kudi kasafi da tsare-tsare, Zainab Ahmed da akanta janar na kasa Ahmed Idris da kuma daraktan kula da ofishin kasafin kudi na tarayya Ben Akabueze.
 A cikin wani faifan bidiyo na tattaunawar da ‘yan kwamitin majailsar dattijan suka sake a jiya lahadi, ya nuno shugaban kwamitin kula da harkokin kudi na majalisar dattawan sanata Adeola na cewa, rashin sanya kudaden a asusun tarayya ya sabawa kundin tsarin mulkin kasar nan na 1999 da kuma dokokin kudi na shekarar 2007    .
Ka cire tallafin man fetur kawai – majalisar kula da tattalin arzikin kasa ga Buhari.
 A cewar majalisar da ke da hurumin bai wa shugaban kasa shawara kan al’amuran tattalin arzikin Najeriya, ta ce, hakan ne kawai zai kasar nan za ta samu sassauci daga mawuyacin halin da ta ke ciki na karanci kudi a wannan lokaci.
 A shekarar 2019 ne shugaba Buhari ya kafa majalisar kolin karkashin jagorancin farfesa Doyin Salami don maye gurbin tsohon kwamitin kula da tattalin arziki na kasa wanda mataimakin shugaban kasa farfesa Yemi Osinbajo ke jagoranta.
 Haka zalika majalisar ta ce ci gaba da biyan tallafin man fetur a wannan lokaci yayin da a bangare guda gwamnati ba ta sanya tallafin cikin kasafin kudin da ta yi ba, ba abin da hakan zai haifar sai kara dagula al’amura, saboda a yanzu nauyin biyan tallafin man fetur din ya rataya ne akan kamfanin mai na kasa NNPC.
Yerima: Sojoji sun kashe ƴan bindiga 53 a jihar Zamfara.
 Mai magana da yawun rundunar burgediya janar Muhammed Yerima shine ya bayyana haka ta cikin wata sanarwa da ya fitar a daren jiya lahadi.
 Sanarwar ta ce cikin ƴan bindigar hamsin da uku da rundunar ta kashe har da kwamandoji guda biyar.
 A cewar sa, yayin bata kashin sojojin sun kuma samu nasarar ceto mutane goma sha takwas wadanda ƴan bindigar su ka yi garkuwa da su.
 Haka kuma sanarwar ta ce sojojin sun lalata maboyar ƴan bindiga a dazukan Jaya, Kadaya da kuma Bayan Ruwa.
 Burgediya janar Muhammed Yerima ya kara da cewa sojojin sun kwace bindigogi kirar AK-47 guda 8 da bindiga kirar machine gun, ba ya ga wasu makaman masu tarin yawa.
ASUU:- Wasu mambobin mu na bin gwamnati bashin albashin watanni 15 zuwa 16.
 A cewar kungiyar ta ASUU mafi yawa na malaman da suke bin bashin albashin wadanda suke hutun sabbatical ne.
 Shugaban kungiyar na kasa farfesa Biodun Ogunyemi ya yin zantawa da jaridar The Nation, ya kuma zargi akanta janar na tarayya Ahmed Idris da kuntatawa malaman jami’oi da gangan.
 Ya ce, neman tursasa malaman jami’io da su shiga tsarin biyan albashi na IPPIS yana daya daga cikin dalilan da ke kara ta’azara mawuyacin halin da malaman jami’oi ke ciki.
Tsaro: Sojoji sun kai sumame masallaci da wasu gidaje a Hotoro.
Mazauna unguwar sun shaidawa Freedom Radio cewa, sojojin sun dira unguwar ne, yayin da ake tsaka da shan ruwa inda suka mamaye wani masallacin kamsu salawati.
Sojojin sun yi awon gaba da wasu magidanta a unguwar da kuma wasu da aka samu a masallacin da wani kango mai maƙotaka da shi.
Aƙalla mutane sama da 10 ne mazauna unguwar suka ƙiyasta sojoji sun kama a yayin sumamen.
Masallacin mallakar wasu ƴan jihar Borno ne da suka yo gudun hijira zuwa nan Kano.
Freedom Radio ta so jin ta bakin wasu matan waɗanda aka kama mazajensu amma ba su amince ba.
Sai dai wasu shaidun gani da ido sun ce, jami’an sojin sun kama wasu abubuwa da ba a tantance ba a wani kango da ke kusa da masallacin.
Freedom Radio ta yi ƙoƙarin jin ta bakin rundunar sojin a nan Kano amma har kawo lokacin da muke haɗa wannan rahoto haƙan mu bai cimma ruwa ba.
An kama dan shekara 23 ya hadiye kullin tabar iblis guda 59.
 A cewar NDLEA mutumin mai shekaru 23 ya hadiye tabar iblis din ne kulli 59 a cikinsa, a kokarinsa na safararta zuwa birnin Milan da ke kasar Italiya.
 Hukumar ta NDLEA ta kuma ce da zaran ta kammala bincike za a gurfanar da shi gaban kotu.
A makon gobe za a fara binciken Hadiza Bala Usman kan zargin badakalar biliyan 165.
 Rahotanni sun ce kwamitin zai gudanar da bincikensa ne kan zargin rashin sanya wasu kudade da hukumar ta tattara a asusun tarayya, wanda ya kai jimilar naira biliyan dari da sittin da biyar da miliyan talatin da biyu.
 Jaridar Daily Trust ta ruwaito cewa ana sa ran kwamitin da ke karkashin jagorancin daraktan kula da harkokin teku na ma’aikatar sifiri zai kuma fadada binciken nasa kan kafatanin kudaden da hukumar ta samu tun lokacin da Hadiza Bala Usman ta fara jagorancin hukumar.
 A baya-bayan nan ne dai shugaban kasa Muhamadu Buhari ya ba da umarnin dakatar da ita tare da kafa wani kwamiti na musamman don binciken ayyukanta.
Ba zamu dawo da shalkwatar tsaron mu ta afurka zuwa Najeriya ba – Biden ga Buhari..
 Yanzu dai shalkwatar ta Africom yana da mazauni ne na dindin a birnin Stuttgart da ke kasar JAMUS.
 Amurka ta yi wannan jawabi ne don amsa rokon da shugaba Buhari ya yi a baya-bayan yayin zantawa da sakataren harkokin wajen ta, Antony Blinken da ke neman kasar ta amurka da ta dage shalkwatar AFRICOMM daga Jamus zuwa nahiyar afurka don taimakawa yaki da ta’addanci da kasar nan ke yi.
 Sai dai a wata sanarwa da shalkwataR tsaro ta amurka Pentagon ta fitar, ta nuna cewa kasar ba ta da wani shiri na sauye shalkwatar ta AFRICOM daga birnin Stuttgart zuwa afurka.
Malami: Zamu gurfanar da manyan Najeriya da ake zargi da daukar nauyin ƴan ta’adda.
 Abubakar Malami wanda ke amsa tambayoyin ‘yan jarida a fadar shugaban kasa a jiya juma’a, ya ce, ci gaba da bincike da ake yi kan masu daukar nauyin ayyukan ta’addanci a Najeriya, ya sanya gwamnati ta gamsu da hujjoji da za ta yi amfani da su don gurfanar da wasu fitattun ‘yan Najeriya da ake zargi suna da hannu cikin lamarin.
 Ya ce ko a baya-bayan nan jami’an tsaro sun cafke wasu jama’a wadanda ake zargi suna da hannu wajen taimakawa ‘yan ta’dda musamman wadanda ke aiki tare da wasu gungun kungiyoyin da ke samar da kudade ga ‘yan ta’adda a birnin Dubai na hadaddiyar daular larabawa.
Kano: Ƴan sanda sun kama matasan da ake zargi da kashe abokinsu, dalibin Jami’ar Wudil.
 Mai magana da yawun rundunar DSP Abdullahi Haruna Kiyawa shine ya tabbatar da wannan lamari yayin zantawa da wakilin mu Abdulkarim Muhammed Tukuntawa ta wayar tarho.
 Ya ce an samu gawarsa a wani wajen tonon kasa da ke unguwar Mariri, inda bayan an gudanar da binciken farko ne kuma ‘yan sanda suka kama wasu abokansa biyu.
 A baya-bayan nan ne dai aka tsinci gawar dalibin da ke karatu a jami’ar kimiyya da fasaha ta Kano da ke garin Wudil mai suna Ahmad Abubakar dan shekaru 22, kwanaki biyar bayan sanar da batarsa a makarantar.
 Tun farko dai dalibin wanda ke shekara ta uku a sashen nazarin Physics a jami’ar ta Wudil kuma mazaunin birnin tarayya Abuja, ya bata ne a ranar asabar lokacin da ya fita zuwa kasuwar sayar da wayoyin hannu ta farm center don sayan waya.
INEC ta sanya ranar zaben cike gurbi na dan majalisar tarayya ta GWARAM a jihar Jigawa.
 Kwamishina a hukumar kuma shugaban kwamitin wayar da kan jama’a na hukumar Festus Okoye ya tabbatar da hakan yau ta cikin wata sanarwa da ya fitar.
 Mr Okoye ya ce za a gudanar da zaben sakamakon rasuwar mai rike da kujerar marigayi Alhaji Yuguda Hassan Kila a ranar 4 ga watan Maris din da ya gabata, bayan da shugaban majalisar Femi Gbajabiamila ya ayyana kujerar da cewa babu kowa a kanta.
Kotun koli ta jaddada matakin da INEC ta dauka na soke lasisin wasu jam’iyyu 74.
 A bara ne dai hukumar zabe mai zaman kanta ta kasa INEC ta soke rajistar jam’iyyun sakamakon gaza samun nasarar lashe ko da zabe guda daya a babban zaben shekarar 2019, kamar yadda doka ta yi tanadi.
 A ranar 29 ga watan Yulin bara ne dai Kotun daukaka kara da ke Abuja ta tabbatar da cewa matakin INEC na rushe jam’iyyun yana bisa ka’ida.
Hudubar sallar juma’ar limaman Kano a yau ta mayar da hankali ne kan zakkar fidda kai.
 A hudubarsa, limamin masallacin Juma’a na Zam-Zam dake Hotoro Gwani Zubair Hamza, ya bukaci al’umma da su fitar da Zakkatul fitr kamar yadda addinin musulunci ya umarta.
 A ta sa hudubar limamin masallacin juma’a na Mukhtar Abbas dake Unguwar Farm Centre Malam Usman Adamu Kurna, ya bukaci al’umma da su dage wajen ribatar ragowar sauran kwanakin da suka rage na watan Ramadan.
 Shi kuwa limamin masallacin juma’a na Kuyan ta Inna Malam Muhammad Aminu, kira ya yi ga al’umma da su rike darasin da suka koya a watan Ramadan, kuma su yi aiki da shi, kamar yadda wakilinmu Sani Ahmad Sagagi ya rawaito mana.
 Limaman dai sun bukaci mawadata da su ci gaba da tallafawa marasa galihu dake cikin al’umma.
Gwamnatin jihar Niger ta haramta hawan sallah.
 Sakataren gwamnatin Jihar Ahmad Ibrahim Matane ya sanar da hakan, inda ya ce duk wanda aka kama da laifin karya dokar zai dandana kudarsa.
 Sannan ya gargadi masu dawakai da iyayen yara da su girmama dokar don kaucewa sabawa dokar.
Sallar bana ba laifi sai dai muna fama da matsalar tsadar kayan aiki – teloli..
 Kasancewar sallah na karatowa, ya sa muka tuntubi wasu teloli don jin shin ya abin yake a bana, wadanda wasunsu suka bayyana cewa sukam a bana ba yabo ba fallasa domin kuwa kasuwa ta yi kyau.
 A cewar telolin sana’ar dinki a bana tana tafiya kamar yadda ya kamata kuma suna cin kasuwa, sai dai suna fama da matsalar tsadar kayan dinki.
 Telolin sun kuma ce a bana ba za su yi halin nan da ake zarginsu da yi ba na rashin cika alkawari.
ƙaramar Sallah: Mukam alhamdulilah! Kasuwa ta yi kyau – Masu sana’ar ƙwalliya.
 Kwalliyar ta hada da: gyaran gashi da kunshi da dai makamantansu.
 Masu sana’ar kitso da gyaran gashi da lalle da sauransu a bana suna samun karin tagomashi la’akari da yadda kasuwar ta su ke kara budewa, duk kuwa da halin matsain tattalin arziki da ake ciki.
Ko ka bayyana gaban mu ko mu gayyaci Buhari – Majalisar wakilai ga Mele Kyari.
 Shugaban kwamitin harkokin man fetur na majalisar Musa Sarkin-Adar ne ya yi wannan barazana a jiya alhamis lokacin sauraron ba’asin dalilin soke lasisin wasu kamfanonin hakar mai guda 4, wanda ya samu halartar karamin ministan mai Timipre Sylva.
 Musa Sarkin-Adar ya ce tunda Mele Kyari ya gaza amsa gayyatar ta, to shugaba Buhari a matsayinsa ministan man fetur za su gayyata don amsa tambayoyi game da abinda ya shafi harkokin man a Najeriya.
 Tun a ranar 23 ga watan Afrilun jiya ne dai shugaba Buhari ya umarci hukumar kula da albarkatun mai ta kasa DPR da ta janye soke lasisin kamfanonin da ta yi.
Yanzu-yanzu: Tsohuwar ministar harkokin mata Aisha Jummai Alhassan, ta rasu.
Tsohuwar ministar harkokin mata ta Najeriya, Hajiya Aisha Jumamai Alhassan (Mama Taraba) ta rasu bayan fama da jinya.
Rahotanni sun ce Aisha Jummai Alhassan ta rasu ne a yau juma’a a wani asibiti da ke birnin Alkahira a kasar Masar .
Barazanar ɓallewa daga Najeriya ba za ta sa a baku mulki ba – El-Rufa’i ga Igbo.
 A cewar gwamnan na Kaduna, ita siyasa tana faruwa ne da tattaunawa tsakanin al’ummomi daban-daban don neman ƙuri’unsu.
 Malam Nasir El-Rufa’I ya bayyana hakan ne yayin wani taro ta ƙafar internet kan harkokin mulki a nahiyar afurka.
 Inda ya shawarci al’ummar kudu maso gabashin ƙasar nan da su rungumi ɗabi’ar tuntuɓar sauran yankunan ƙasar nan don neman hadin kansu game da zaben na shekarar 2023.
Da ɗumi-ɗumi: Ganduje ya bai wa ƴan makaranta hutun sallah.
Hakan na cikin wata sanarwa da babban mai taimakawa Gwamnan Kano kan harkokin ilimi Jilani Almustapha Ɗanmalam ya fitar a ranar Juma’a.
Sanarwar ta ce, hutun zai fara daga ranar Talata 11 ga watan Mayu da muke ciki zuwa Litinin 17 ga watan.
Ɗaliban makarantun kwana za su koma a ranar Lahadi 16 ga wata, yayin da na jeka ka dawo kuma za su koma a ranar 17 ga wata.
Sanarwar ta ja hankulan iyayen yara kan su tabbatar ɗalibai sun koma makarantu a ranakun da aka sanya.
Fitaccen malamin masallacin harami da ke Makkah, Sheikh Abdul Rahman Al I’jlaan, ya rasu..
Sheikh Abdul Rahman Al I’jlaan ya kwashe tsawon shekaru talatin da daya (31) yana koyar da ilimin addinin musulunci a masallacin harami da ke Makkah/ Sheikh Abdurrahman Al I’jlaan daya daga cikin fitattun malaman Harami da ke Makkah ya rasu.
Tuni an yi sallar jana’izarsa a yau bayan kammala sallar juma’a .
Da dumi-dumi: Mutane 14 ciki har da kananan yara sun kone kurmus a hatsarin mota.
 Rahotanni sun ce hatsarin ya ritsa ne da wata mota kirar Toyota RAV 4 mai lamba LND 13 GS da kuma wata motar itama kirar Toyota Camry mai lamba GGE 369 GJ da kuma wata motar safa kirar Mazda.
 Kuma hatsarin ya faru ne da misalin karfe goma da mintuna ashirin na daren jiya  Mai magana da yawun hukumar kiyaye abkuwar hadurra ta jihar Lagos Babatunde Akinbiyi ya tabbatar da faruwar lamarin.
Za mu dauki ma’aikata sama da 4000 don sarrafa shara a Kano – Ganduje.
Kwamishinan muhalli na jihar Dakta Kabiru Ibrahim Getso ya bayyana hakan yayin da yake duba wasu kayayyakin aiki na ma’aikatar a wani bangare na hadin gwiwa tsakanin gwamnatin jihar da wani kamfanin kula da shara mai zaman kan sa.
Getso ya ce, kasashen da suka ci gaba a Duniya sun samu dumbin arziki daga shara, a don haka jihar Kano za ta bi sahun su don cin gajiyar tsarin, don kuwa jihar Kano na daya daga cikin wuraren da ake da dumbin shara.
Dakta Getso, ya ci gaba da cewa yarjejeniya da kamfanin za ta dauki tsawon shekaru ashirin, kuma zai bada damar daukar ma’aikata dubu hudu da dari biyar a a cikibiyoyin sarrafa shara guda uku da ake da su a kano, wanda ya hada da kamfanin Dorayi Composing, Kawo bio-gas da kuma Zaura.
Abin da ya sanya Buhari ya dakatar da Hadiza Bala Usman.
Hakan na cikin wata sanarwa da mataimaki na musamman ga shugaban ƙasar kan yaɗa labarai Malam Garba Shehu ya fitar cikin daren Alhamis ta shafin sa na Twitter.
Sanarwar ta ce, an naɗa babban Daraktan Kuɗi da Gudanarwa na hukumar, Mohammed Bello-Koko a matsayin Muƙaddashin Daraktan hukumar.
Rahotonnin da jaridar The Nation ta rawaito daga ma’aikatar ga Sufuri, sun nuna akwai rashin jituwa a ƴan kwanakin nan tsakanin ministan sufuri, Rotimi Amaechi da kuma Hadiza Bala Usman.
Majiyar jaridar ta kuma ce, a ranar Juma’a ministan Sufurin Rotimi Amechi zai yi ƙarin bayani dangane da dakatarwar da aka yiwa shugabar hukumar.
A kwanakin baya ne dai shugaban ƙasa Muhammad Buhari ya amince Hadiza Bala Usman ta ci gaba da gudanar da shugabancin hukumar a karo na biyu.
An naɗa Hadiza Bala a shugabancin hukumar tun shekarar 2016 bayan da aka sauke Habib Abdullahi daga muƙamin.
An yi hasashen mummunar ambaliyar ruwa a Kano da wasu jihohi 27 a daminar bana- Minista.
Ministan albarkatun ruwa Suleiman Adamu ne ya bayyana haka yayin zantawa da manema labarai.
Ya ce lamarin zai faru ne a kananan hukumomi 121 da ke jihohi 28 Sai dai ya ce jihohin da ake tsammanin lamarin zai fi muni sun hada da: Lagos, Cross River, Rivers, Bayelsa Delta da kuma Ondo.
Kano: Ƴan bindigar da jama’a suka kama a unguwar Yamadawa suna hannun mu – ƴan sanda.
A cewar mai magana da yawun rundunar DSP Abdullahi Haruna Kiyawa ta cikin wata sanarwa da ya fitar ya kuma rabawa manema labarai da yammacin yau Alhamis, an kama mutanen ne lokacin da su ke yunkurin yin fashi da makami a unguwar ta Yamadawa.
DSP Abdullahi Haruna Kiyawa ya ce da misalin karfe sha daya na daren jiya Laraba ne suka samu rahoton ƴan fashin a ungwar Yamadama wadanda suka tare wani mutum a kofar gidansa za su kwace masa mota kuma ana tsaka da hakan ne suka jiyo harbin bindiga.
Ya ce an samu nasarar kama mutanen ne sakamakon hadin kan jami’an ƴan kungiyar sintiri ta Vigilante da al’ummar gari, inda suka yi musu tara – tara sannan suka kama biyu daga ciki, wadanda suka hada da: Abdullahi Isma’il mazaunin unguwar Sani Mainagge da Abubakar Hussain Kankiya dan asalin jihar Katsina wanda tuni ya riga mu gidan gaskiya sakamakon duka da jama’a su ka yi masa.
Buhari: Hada layukan waya da lambar dan kasa zai magance matsalar tsaro.
 Da ya ke jawabi yayin taro kan harkokin karfafa gwiwa game da sarrafa kayayyakin cikin gida, shugaba Buhari ya bukaci ‘yan Najeriya da su bada hadin kai wajen hada layukansu na tarho da lambar su ta dan kasa  A cewar shugaban kasar hada layukan wayar tarho da lambar dan kasa zai kuma taimaka wajen karfafa tsaro da kuma bunkasa tattalin arzikin Najeriya  Tun farko da ya ke jawabi ministan sadarwa da bunkasa fasahar tattalin arziki, Dr Isa Ali Pantami, ya ce, ya zuwa yanzu akalla mutane miliyan 54 ne suka hada layukansu na tarho da lambar dan kasa.
FIFA ta ɗage wasannin share fagen halartar gasar cin ƙofin duniya ɓanbagen nahiyar afurka.
 A yanzu dai hukumar ta FIFA ta ce za ayi wasanne a watan Satumban bana sakamakon ci gaba da fama da ake yi da cutar corona.
 Haka zalika FIFA ta kuma bayyana rashin kyawun filayen wasanni a matsayin daya daga cikin dalilan  Bugu da kari, hukumar FIFA ta kara da cewa a watan Satumba, Oktoba da kuma Nuwamba za a fafata a wasanni tsakanin kasashen nahiyar da ke son halartar gasar ta cin ƙofin duniya   .
CORONA: NYSC za ta kara sansanonin masu yiwa kasa hidima.
Shugaban hukumar Birgediya Janar Shu’aibu Ibrahim ne ya bayyana haka a zantawar sa da manema labarai lokacin da ya kaddamar da bude sansanin ‘yan bautawa kasa rukunin A, zubi na biyu a Karu dake jihar Nassarawa.
Birgediya janar Shu’aibu Ibrahim, ya ce hukumar za ta cigaba da tuntubar hukumomin tsaro wajen bata shawarwari  kan yadda za’a tsare lafiyar masu yiwa kasa hidima daga hare-haren ‘yan bindiga da masu garkuwa da mutane.
Shugaban ya kara da cewa ta hanyar hakan ne kawai za a  tabbatar da kare lafiya da rayukan matasan  ba tare da jefa su cikin hatsari ba, duba da  matsalolin tsaro da wasu sassan kasar nan ke fama dashi.
 A fafatawa da kungiyoyin biyu wato Real Madrid da Chelsea su ka yi masu hasashen kwallon kafa da dama sun tabka muhawa kan dan wasan da ya fi gogewa a cikin ‘yan wasan biyu.
Da ɗumi-ɗumi: Bayan fito na fito, mutanen gari sun yiwa ƴan bindiga lilis a Kano.
Shaidu sun ce, Al’amarin ya faru ne a cikin daren Laraba, bayan da mutanen biyu suka yi ƙoƙarin yin awon gaba da wani magidanci ta hanyar razana shi da bindiga a lokacin da yake ƙoƙarin shiga gidan sa a mota.
Daga nan ne kuma magidancin yayi nasarar arcewa, inda jama’ar dake wajen suka ankara, inda suka afkawa ƴan bindigar.
Shaidun suka ci gaba da cewa, ƴan bindigar sun fara harbe-harbe, har suka ƙwace wani baburin adaidaita sahu, tare da ƙoƙarin guduwa da shi.
Amma duk da haka dandazon jama’ar gari sun cafke su, tare da miƙa su ga ofishin ƴan sanda na Ɗorayi Babba.
Wani cikin mazauna unguwar da suka cafke ƴan bindigar ya shaidawa Freedom Radio cewa, ƴan sanda sun garzaya da ƴan bindigar zuwa asibiti acikin daren sanadiyyar raunukan da mutane suka yi musu.
Rundunar ƴan sandan jihar Kano ta bakin mai magana da yawunta DSP Abdullahi Haruna Kiyawa ta tabbatar da faruwar lamarin, sai dai bai yi ƙarin bayani a kai ba.
Yanzu yanzu: ‘Yan bindiga sun sako daliban kwalejin nazarin tsirrai da gandun daji ta Kaduna.
 Daya daga cikin wadanda suka kwato daliban shi ya shaidawa jaridar Daily Trust labarin da yammacin ranar laraba.
 Ya ce kwamitin da fitaccen malamin addinin musuluncin nan da ke Kaduna Sheikh Abubakar Gumi ya ke jagoranta da gudunmawar tsohon shugaban kasa Olusegun Obasanjo ne ya jagoracin sakin daliban.
 Daliban 27 dai suna cikin 37 da ‘yan bindiga suka sace watanni biyu da suka gaba.
 Bayan da iyayen yara suka biya kudin fansa a kwanakin baya ‘yan bindigar sun saki goma daga cikinsu yayin da suka ci gaba da garkuwa da sauran 27  .
Ikon Allah: Wata mata ta haifi ‘ya’ya 9 rigis.
 Jariran dai sun kunshi mata biyar da maza huɗu a wani asibiti da ke kasar Morocco  Kamar yadda ministan lafiyan kasar ta Mali Fanta Siby ta fitar ta cikin wata sanarwa.
 Tun farko dai an sa ran Ms Cisse za ta haifi ƴaƴa bakwai ne bisa ga hoton cikinta da aka ɗauka a Mali da Morocco wanda bai iya gano cewa akwai karin jarirai biyu ba a cikinta.
 Dr Siby ta ce jariran da mahaifiyarsu na cikin “ƙoshin lafiya”.
Ana kuma sa ran za su koma gida nan da wasu makwanni.
COVID-19: Kusan mutane dubu 4 sun mutu a kwana daya a kasar Indiya.
 Wannan adadi dai shine mafi yawa da kasar ta Indiya ta fuskanta tun bayan bullar cutar covid-19 a kasar  Ya zuwa yanzu dai sabbin wadanda suka kamu da cutar sun kai dubu dari uku da tamanin da biyu.
 Sai dai masana harkokin lafiya a kasar sun yi hasashen cewa adadin wadanda suka rasa rayukansu ya fi yadda gwamnati ke sanarwa domin kuwa akwai wasu da dama da cutar ta hallaka wadanda ba a dau alkalumansu ba.
Mun bai wa rundunar sojin Najeriya naira tiriliyan daya cikin shekaru 2 – Zainab Ahmed.
 Hajiya Zainab Ahmed ta bayyana hakan ne lokacin da ta gurfana gaban kwamitin kula da rundunar sojin kasar nan na majalisar dattijai.
 Tun farko dai kwamitin kula da harkokin soji na majalisar ya gayyaci ministar ce sakamakon korafin da sojin kasar nan su ka yi na cewa suna bin ma’aikatar bashin naira biliyan hamsin da ya kamata a basu don ci gaba da ayyukan da suke yi na yaki da ta’addanci  Sai dai ministar ta ce rundunar sojin ta karbi isassun kudade daga ma’aikatar da zai biya bukatunsu.
Yau Umaru Musa Yar’adua ke cika shekaru 11 da rasuwa.
Kafin rasuwar-sa, Malam Umaru Musa Yar’adua ya kasance shugaba da ya sha alwashi aiwatar da sabbin tsare-tsare da za su kawo ci gaban kasa.
Marigayi Umar Musa Yar’adua dai an haife shi ne a ranar 16 ga watan Augustan shekara ta 1951 a garin Katsina dake lardin arewa a waccan lokaci.
Ya kasance shugaban kasa na farko a Najeriya da ya fara bayyana kadarorinsa a wani matakin da wasu ke ganin na yaki da cin hanci da rashawa ne a tsakanin masu rike da makaman gwamnati a Najeriya.
Bayan hawan shi kan karagar mulki, shugaban ya fito da sabon salon mulki inda ya fito da manufofi bakwai da ya ke gani zai yi amfani da su domin tsallakar da kasar zuwa ga tudun mun tsira.
Kafin fara aiki marigayi Umaru Musa Yar’adua ya halarci makarantar firamare ta Rafin Kuka a 1958, inda daga bisani ya shiga makarantar firamare ta kwana ta Dutsinma a 1962.
Malam Umaru Musa Yar’adua ya kuma halarci makarantar sakandiren Keffi da jihar Nassarwa a yanzu da kuma ta Barewa da ke Zari’a kafin daga bisani ya halarci jami’ar Ahmadu Bello da ke Zari’a.
A 1999 ne aka zabe shi a matsayin gwamnan jihar Katsina mukamin da ya rike har zuwa 2007 lokacin da aka zabe shi a matsayin sabon shugaban kasar Najeriya.
Zaben da ya zo da kalubale masu yawa, sannan tsawon wa’adin shekaru 2 da ya yi yana mulkin NAJERIYA, yayi sune a gadon asibiti sakamakon rashin lafiya da ya fama da shi.
Hisbah ta kori babban jami’inta da aka samu da matar aure a Otal.
Hakan na cikin wata takarda da hukumar Hisbar ta aike wa Freedom Radio mai ɗauke da sa hannun babban jami’in mai lura da ma’aikatan hukumar Malam Sani Alasan.
Sanarwar ta ce, korar Rimo ta biyo bayan karɓar rahoton Kwamitin bincike kan zargin da aka yi masa da hukumar ta yi.
Sakamakon binciken kwamitin, la’akari da faruwar lamarin ya sanya tilas Hisbah ta ɗauki wannan mataki na korar sa daga aiki.
A watannin baya ne dai aka zargi Sani Nasidi Rimi da ɗaukar wata matar aure tare da kai ta wani ɗakin Otal a unguwar Sabon Gari.
Zargin da Rimon ya tabbatar da aikatawa yana mai cewa ya yi hakan ne domin ya gargaɗi mijinta.
Daga nan ne kuma rundunar ƴan sandan jihar Kano ta bakin mai magana da yawunta DSP Abdullahi Haruna Kiyawa ta fito ta wanke Rimon, inda ta ce, eh haka ne ya kai ta Otal amma don ya tseratar da ita.
Sai dai kuma wannan bayani na ƴan sanda ya ci karo da sakamakon rahoton da kwamitin hukumar Hisbah ya fitar, bayan shafe tsawon lokaci yana ƙwaƙƙwaran bincike a kan lamarin.
Kano: An kama wani mai kwacen waya da ya caka wa wata matar aure, karfe.
A cewar wakilin Freedom Radio Umar Abdullahi Sheka, matashin mazaunin unguwar ta Sheka mai suna Muhammad Isah da aka fi sani da Gunki, ya jima yana addabar al’ummar yankin da bin gidajensu yana sace-sace.
Ya kuma bayyana wa Freedom Radio yadda aka yi har ya shiga gidan matar tare da caccaka mata karfe.
”Gaskiya ne nine na caka mata sukundireba kuma nayi hakan ne da nufi sace mata waya, amma nayi nadamar wannan ta’addanci da na yi” a cewar Muhammad Isah (Gunki).
Ita ma matar wadda ba ta amince a bayyana sunanta ba, ta ce, tana kwance a daki ne kawai sai taga mutum akanta da farko ta yi zaton cewa danta ne amma daga bisani sai ta fuskanci cewa ba shi bane, lamarin da ya sa ba tare da bata lokaci ba, ta cakume kafarsa, inda nan ne kuma ya zaro sukundireba a aljihunsa ya rika caccaka mata.
Mutanen unguwar dai sun yi kira ga hukumomin tsaro da su kara karfafa matakan tsaro a cikin al’umma don magance ayyukan bata-gari.
Ngige: Zan dauki matakin shari’a kan gwamnonin da su ka rage albashin ma’aikata.
 A cewar sanata Chris Ngige, lamarin zai iya kaiwa ya dauki matakin shari’a kan gwamnoni da kwamishinoninsu na kudi da kuma sauran jami’an gwmanati da suka shiga cikin harkokin neman ragewa ma’aikata mafi karancin albashin.
 Ministan kwadagon ya bayyana hakan ne yayin zantawa da gidan talabijin na Channels.
 Tun farko dai gamayyar kungiyoyin kwadagon sun bukaci gwamnatin jihohi da su guji ragewa ma’aikata mafi karancin albashin na naira dubu talatin wanda aka yi yarjejeniya aka  amince.
Wani malamin jami’ar Bayero ya zama dalibi mafi hazaka a fannin lissafi a Jami’ar kasar Thailand.
Dr Awwal Abubakar dai wanda ya yi digiri na uku (PhD) a fannin lissafi ya kammala da shaidar karatu mai daraja ta farko a jami’ar Chulalongkorn a kasar Thailand   .
‘Yan bindiga sun kashe kwamishina a jihar Kogi..
 Mai magana da yawun rundunar ‘yan sandan jihar Kogi William Ayah ya ce ‘yan bindgar sun bindige mista Solomon Adebayo ne lokacin da yak e kan hanyarsa ta zuwa garin Kabba bayan ya baro birnin Ilorin da ke jihar Kwara da yammacin jiya asabar.
 Ya ce ‘yan bindigar sun bude wuta ga motar kwamishinar ne inda alburusai ya same shi sannan ya mutu nan take.
Ku rika tallafawa marasa galihu – Dagacin Sharada ga masu hannu da shuni.
Alhaji Ilyasu Mu’azu Sharada ya bayyana hakan ne a yayin taron rabon kayan abinci ga marayu dari hudu da gidauniyar Kano Network mai tallafawa marayu dake Unguwar Salanta ta gudanar a makarantar Firamare ta Salanta.
Sannan kuma ya yi kira ga kamfanonin dake Sharada da ba sa taimakawa jama’a da su dage wajen bayar da na su taimakon.
Da yake jawabi shugaban gidauniyar Malam Adam Umar Abu Salim, ya bayyana cewa sun yi rabon kayan tallafin ne don tallafawa marasa galihu.
Wakilinmu Bilal Nasidi Mu’azu ya ruwaito cewa an raba kayan abinci da suka hadar da shinkafa da taliya masara da gero da sukari da kuma magunguna, inda a gefe guda kuma wata mata ta bayar da gudunmawar kudi naira miliyan daya domin rabawa mata jari.
An gano ma’aikatan bogi 668 a jihar Gombe – Kwamishina.
Kwamishin kudi da bunkasa tattalin arzikin jihar Muhammad Gambo Magaji ne ya bayyana hakan yayin zantawa da manema labarai kan fara aikin tantancewar.
Muhammad Gambo Magaji ya ce bisa wannan bincike yanzu haka sun samu nasarar alkinta kudi naira miliyan 38 da dubu dari uku, bayan cire sunayen ma’aikatan da suka gaza bayyana.
Ya kuma kara da cewa aikin tantancewar zai ci gaba har sai sun kammala tantance ma’aikatan Jihar baki-daya.
Corona: An haramta wa matafiya daga kasashen Brazil, Indiya, Turkiya shigowa Najeriya.
Shugaban kwamitin yaki da cutar na fadar shugaban kasa kuma sakataren gwamnatin tarayya Boss Mustapha ya bayyana hakan ta cikin wata sanarwa da ya fitar yau.
Boss Mustapha ya ce matakin zai fara aiki ne a ranar talata mai zuwa, sannan kuma za a sake nazartar batun bayan makonni hudu.
To sai dai ya ce ‘yan Najeriya mazauna wadannan kasashe da ke son shigowa kasar za a killace su har tsawon kwanaki bakwai domin tantance lafiyarsu kafin barin su su shigo cikin kasar.
NLC: Korar ma’aikata dubu 30 da El-Rufai ya yi shi ya kara ta’azzara rashin tsaro.
Sakataren gamayyar kungiyoyin Kwamared Sikiru Waheed ne ya bayyana haka yayin taron bikin ranar ma’aikata a Abuja.
Kwamared Waheed ya ce gamayyar kungiyoyin za su goya wa babbar kungiyar kwadago baya kan duk matakin da za su dauka a kan ma’aikatan jihar Kaduna.
Kungiyar ta yi barazanar rufe jihar Kaduna tare tsayar da duk harkokin kasuwanci sakamakon korar ma’aikata dubu-biyar.
Ya kara da cewa wannan hukuncin shi ya haddasa rashin tsaro a jihar Kaduna da makwabtan jihohin irin su Niger da Kogi da ma birnin tarayya Abuja.
Sarkin Katsina ya dakatar da hakimi sakamakon zargin sa da alaka da ‘yan bindiga.
Wata sanarwa mai dauke da sa hannun sakataren masarautar Katsina Alhaji Mamman Iso a madadin Sarkin Katsina Alhaji Abdulmumin Usman, ta tabbatar da dakatarawar.
To sai dai sanarwar mai dauke da kwanan watan 30 ga watan Afrilun jiya ba ta yi cikakken bayanin irin rawar da ya taka wajen tallafawa ‘yan bindigar ba.
Sanarwar ta kara da cewa masarautar ta kafa kwamitin bincike don gano gaskiyar lamarin.
Aregbesola: A harbe duk wanda ya nemi tada zaune tsaye a gidan gyaran hali.
 Saboda haka ta bai wa jami’an hukumar kula da gidan gyaran hali damar bindige duk wanda aka sake ganin yana neman tada zaune tsaye a harabar su.
 Ministan cikin gida Rauf Aregbesola ne ya ba da wannan umarni jim kadan bayan kammala wani taron gaggawa da kwamandojin hukumar kula da gidan gyaran hali da ke kasar nan.
 Ministan ya kuma ja kunnen jami’n hukumar kula da gidan gyaran hali da su guji yin hadin baki da daurarru suna yi musu safarar kayayyaki yana mai cewa gwamnati ba za ta lamunci duk wani mai yi mata zagon kasa ba.
 Wannan na zuwa ne makwanni bayan hare-haren da aka kai wasu gidajen gyaran hali da ke sassa daban-daban na kasar nan .
Monguno: Muna daf da kawo karshen rashin tsaro a Najeriya.
 Mai bai wa shugaban kasa shawara kan harkokin tsaro manjo janar Babagana Monguno mai ritaya ne ya bayyana haka bayan kammala wani taro kan harkokin tsaro da shugaban kasa ya yi jiya a fadar asorok.
 A cikin wata sanarwa da ofishin mai bai wa shugaban kasa shawara kan harkokin tsaron ta fitar, ta ce, an dage ci gaba da tattaunawa da shugaban kasar ya fara a jiya da masu ruwa da tsaki kan harkokin tsaron zuwa ranar talata na makon gobe don ci gaba da neman hanyoyin da za abi don magance matsalolin da ke addabar Najeriya.
 Ya ce, bako shakka gwamnati ta damu matuka game da halin da ake ciki kuma tana ci gaba da tuntubar masu ruwa da tsaki da nufin lalubo hanyoyin da za a dakile matsalar.
Fayemi: Ayyukan ta’addanci sun ragu a mulkin Buhari idan aka kwatanta da shekarun baya..
 Fayemi wanda tsohon minister ne a gwamnatin Buhari a zangon farko duk da yake a yanzu jama’a da daman a zama cikin zullumi sakamakon matsalar tsaro amma an samu ci gaba sosai idan aka kwatanta da halin da kasar ke ciki kafin zuwan Buhari a shekarar 2015.
 Ya kuma bukaci gwamnatin tarayya da ta kara kaimi wajen bullo da sabbin tsare-tsare da za su taimaka wajen dakile matsalolin da kasar nan ke fuskanta  Gwamnan na Ekiti ya bayyana hakan ne a wajen wani taro da ya halarta a Lagos a ranar asabar.
Ka gaggauta biyan hakkin ‘yan fansho da ya kai Naira biliyan 26 – NLC ga Ganduje.
Shugaban kungiyar reshen jihar Kano kwamared Kabiru Ado Munjibir ne ya bayyana haka yayin bikin ranar ma’aikata na wannan shekara da kungiyar NLC da takwararta ta TUC suka shirya yau anan Kano.
Da ya ke jawabi yayin taron, Kwamared Kabiru Ado Munjibir, shugaban kungiyar kwadago ta kasa reshen jihar Kano, ya kuma bukaci gwamnatin da ta duba batun kara wa’adin shekarun aiki ga ma’aikatan jiha dana kananan hukumomi kamar yadda aka yiwa malamai.
Inda ya yi kira ga gwamnati da ta biya bashin ariya na ma’aikatan kananan hukumomi da aka karawa girma a wajen aiki har sau uku zuwa hudu, amma ba a taba biyansu hakkinsu ba.
Shugaban kungiyar kwadago ta kasar reshen jihar Kano a bangare guda, ya shawarci gwamnati da ta fadada komar tattalin arzikinta, ta hanyar bullo da sabbin dabarun samun kudaden shiga na cikin gida A nasa jawabin tsohon sakatare janar na kungiyar kwadago ta kasa kwamared Salisu Nuhu, ya kalubalanci gwamnatocin tarayya da na jihohi da su yi bayani kan dalilan da ya sanya ake batun rashin isassun kudi a asusun tarayya.
Shugabannin kungiyar kwadago ta kasar dai sun kuma yabawa ma’aikatan jihar Kano sakamakon hazaka da kuma juriya da suke nunawa a wajen aiki, inda suka sha alwashin cewa ba za su taba bari gwamnati ta warware alkawuran da ta dauka na ci gaba da biyan mafi karancin albashi na naira dubu talatin da dari shida ba.
Ƴan soshiyal midiya na tsokaci kan tuhumar kisan kai ga tsohon soja.
Rahotanni sun ce, Galadima ya yi amfani da wani matashi wajen satar ƙaramin yaron, sannan suka nemi kuɗin fansa.
Mahaifin yaron Alhaji Kabiru Magayaki ya biya kuɗin fansar har miliyan biyar.
Sani Galadima na cikin waɗanda suka riƙa zuwa har gida domin yin jaje ga mahaifin yaron.
Waɗanda ake zargin sun shaidawa ƴan sanda cewa, sun hallaka yaron tare da jefa shi a wata magudanar ruwa da ke Kano, saboda ya gane ɗaya daga cikin su.
Ƙarin Labarai: Ko ‘Da na ‘yan bindiga su ka yi garkuwa da shi ba zan basu kudin fansa ba – El-Rufai Yanzu-yanzu- An sake sakin daliban kwalejin Afaka da masu garkuwa da mutane suka sace Me ya sa masu amfani da kafafen sada zumunta suka kaɗu da afkuwar lamarin? Sani Galadima ɗaya ne daga cikin fitattun masu amfani da kafafen sada zumunta, inda lokaci zuwa lokaci yake nuna takaicin sa kan matsalolin tsaro.
Mabiyan sa a kafafen sada zumunta sun nuna takaicin su kan faruwar lamarin, musamman ma bayan fitar wani bidiyo da Sani Galadiman ya ke bayanin yadda ya aikata hakan.
Muhammad Jalige shi ne mai magana da yawun ƴan sandan jihar Kaduna ya tabbatarwa da Freedom Radio faruwar lamarin.
Ya ce, waɗanda ake zargin suna hannun su inda suke ci gaba da bincike.
Yanzu haka dai tuni jama’a suka shiga yin tsokaci game da lamarin..
Ga wasu masu amfani da kafafen sada zumunta da suka tsokaci a kai.
Gaskiya SA Galadima korarren Soja yayi asara wallahi.
Posted by Kabiru Ado Muhd on Saturday, May 1, 2021 Wannan shine Azzalumin kidnapper da aka kama yau a Badarawa S.A.
GALADIMA korarren soja an taba kama shi da laifin sata… Posted by Haruna Dutsen-wai on Friday, April 30, 2021 After collecting as ransom a sum of five million naira (₦5,000,000) from his neighbour, a child of whom he kidnapped in… Posted by Alhaji Musa Ashafa Jr.
on Friday, April 30, 2021 The face of inhumanity.
The face of filthy kidnapper.
Allah ya isa Posted by Yakubu Musa on Saturday, May 1, 2021 Gashi Rungume Da Nashi.
Amma Yayi Kidnapped Kuma Ya Kashe Diyansu.
SA GALADIMA Allah Ya kara Tunama Ire Irenka Asiri.
Posted by Mukhtar Elduniya Shinkafi on Saturday, May 1, 2021 Allah ka shiga tsakanin mu da marasa imani.
Ka kare mu da yaran mu, iyali, yan uwa da abokan arziki.
Ahmad on Saturday, May 1, 2021 .
Wata cuta da ba a kai ga gano asalinta ba ta hallaka mutane 6 a Kano.
Wakilin Dagacin garin na Kantse Malam Muhammad Abubakar ne ya tabbatar da hakan yayin zantawa da wakilinmu Abubakar Tijjani Rabi’u, dangane da samun bullar cutar da aka yi a garin na Kyarmawa.
Dangane da hakan ne ya sa wakilin na mu Abubakar Tijjani Rabi’u ya yi kokarin jin ta bakin ma’aikatar lafiya ta jihar Kano, inda ya tuntubi daraktan sashen dakile yaduwar cututtuka masu yaduwa na ma’aikatar Dr Ashiru Rajab ta wayar tarho.
Sai dai har zuwa wannan lokaci bai amsa kiran na mu ba kuma bai amsa sakon kar ta kwana da muka tura masa ba.
Ganduje: Babu tabbacin ko za mu iya biyan dubu 30,600 ga ma’aikata a watan Afrilu.
Abdullahi Umar Ganduje wanda kwamishinan yada labarai na jihar Kano kwamared Muhammed Garba ya wakilta, shine ya bayyana haka yayin zantawa da manema labarai, bayan kammala taron da kungiyar kwadago ta kasa (NLC) ta shirya a ranar juma’a a Kano.
Sai dai ya ce har yanzu gwamnatin Kano ba ta sauya matsaya ba kan biyan naira dubu talatin da dari shida ga ma’aikata a matsayin mafi karancin albashi, amma hakan ya danganta ne kawai ga yadda ta samu kasonta na rabon arzikin kasa daga asusun tarayya.
A nasa bangaren shugaban kungiyar kwadago ta kasa (NLC) reshen jihar Kano kwamared Kabiru Ado Munjibir, ya ce, gwamnati ta yi musu alkawarin biyan dubu talatin da dari shida idan aka samu isassun kudade daga asusun tarayya.
Ya kuma ce kungiyar za ta ci gaba da gwagwarmaya don kare muradun ma’aikatan jihar.
Ina goyon bayan bai wa kananan hukumomi ‘yancin gashin kai – Jonathan.
 A cewar tsohon shugaban kasar kamata ya yi dokar ta bai wa kananan hukumomin ‘yancin neman kudaden shiga da kansu.
 Goodluck Jonathan ya bayyana hakan ne lokacin da ya ke zantawa da shugabannin kungiyar ma’aikatan kananan  hukumomi ta kasa NULGE wadanda suka kai masa ziyara gidansa da ke garin Otuoke a jihar Bayelsa.
 Tsohon shugaban kasar ya ce da shi dan majalisa ne da abin da zai yi shine neman goyon bayan abokansa don bai wa kananan hukumomi ‘yancin gashin kai.
 A cewar Jonathan al’ummar da ke yankunan kananan hukumomi suna da ‘yancin amfana da dukiyarsu, a don haka  ba daidai bane dukiyoyinsu  su rika makalewa a jihohi.
Hanyar jirgin kasa: Buhari ya mai da jihohin arewa maso gabas saniyar ware – Gwamnan Gombe.
 Gwamnan na Gombe ya bayyana hakan ne lokacin da ya ke tattaunawa da karamar ministar sifiri Gbemisola Rukayyat Saraki wadda ta kai masa ziyara gidan gwamnati a jiya alhamis.
 Ya ce, titin layin dogo da ya hada jihohn arewa maso gabas, musamman na Maiduguri zuwa Gombe har ya kai ga Fatakwal an ki mai da hankali akansa duk kuwa da irin gudunmawa da ya ke bayarwa wajen bunkasa tattalin arzikin yankin.
 Muhammad Inuwa Yahaya ya kara da cewa, idan har aikin shimfida layin dogo zai kai har ga Maradi a jamhuriyar Nijar, bai ga dalilin da zai sa kuma yankin arewa maso yammaci a mai da shi saniyar ware ba.
  Wakiliyar mu Aisha Baba ta ruwaito gwamnan na yin kira ga gwamnatin tarayya da ta gaggauta fara aikin layin dogon Maiduguri zuwa Fatakwal don bai wa al’ummomin yankin damar amfana da aikin sabunta layin dogon.
Buhari ga gwamnan Benue: kadaina take laifinka kana hangen na wasu.
 A ranar talata da ta gabata yayin zantawa da manema labarai, gwamnan na Benue ya zargi shugaba Buhari da yin sakaci da kuma tsara wata boyayyiyar manufa da ke neman biyan bukatun wata kabila.
 A cikin wata sanarwa mai dauke da sa hannun babban mataimaki na musamman ga shugaban kasa kan harkokin yada labarai Malam Garba Shehu, ta zargi gwmanan na Benue da cewa shi mutum ne da ke take laifinsa ya kalli na wani.
 Malam Garba Shehu ta cikin sanarwar dai, ya kuma ce babu wata gwamnati ta gari da za ta zura ido tana ganin ana zubar da jinin al’ummarta babu gaira babu dalili, amma shi gwamnan Benue a matsayin na babban jami’in tsaro a jihar sa wata gudunmawa ya bayar wajen dakile irin wadannan matsala.
Kudin makamai: Majalisar dattijai ta gayyaci babban hafsan sojin kasa da ministar kudi.
 Babban sakatare mai kula da ayyuka na musamman a ma’aikatar kudi Alhaji Aliyu Shinkafi ne ya bayyana haka, yana mai cewa, duk kudaden da aka amince a kashesu don yaki da ta’addanci an mikasu ga rundunar sojin kasar nan.
 A cewar sa, ma’aikatar ta bai wa sojojin naira biliyan saba’in da biyar a shekarar dubu biyu da goma sha tara.
 Sai dai ya yin da ya ke wannan jawabi ne sai shugaban kwamitin kula da rundunar sojin na majalisar dattijai, Sanata Ali Ndume ya fitar da wata takarda wanda ya ce ta fito ne daga ofishin babban hafsan tsaron kasar nan wanda ke korafin cewa, rashin sakin naira biliyan hamsin da ma’aikatar kudi ba ta yi ba, shi ya haifar da tsaiko a yaki da su ke yi da ta’adanci  Saboda haka ne kwamitin ya bukaci ministar kudi Zainab Ahmed da babban hafsan sojin kasa na kasar nan laftanal janar Attahir Ibrahim da su gurfana gaban kwamitin don fayyace inda aka yi aka haihu a ragaya kan wannan batu.
Turmutsitsi: Mutane 44 sun mutu a wajen bautar Yahudawa a kasar Isra’ila.
Rahotanni sun ce turmutsitsin ya faru ne da safiyar yau juma’a, a wani yanki da ke arewacin kasar wanda kuma tuni wasu mutane 150 suka samu munanan raunuka.
Shugaban hukumar ba da agajin gaggawa ta kasar Isra’ila David Adom, ya ce tuni aka garzaya da gawarwakin da kuma wadanda suka jikkatar zuwa asibiti A tabakin mai magana da yawunsa Zaki Heller, cikin mutane 150 da suka jikkatar guda 6 suna halin rai kwakwai mutu kwakwai.
Firaministan kasar Isra’ila Benjamin Netanyahu ya bayyana lamarin a matsayin wani balahira da ya shafi kasar, inda ya yi addu’ar samun lafiya ga wadanda suka jikkata.
Za mu yi hadin guiwa da wani kamfanin aikin tsaftar muhalli a Kano – Ganduje.
Kwamishinan muhalli Dakta Kabiru Ibrahim Getso ne ya bayyana hakan lokacin da yake jawabi, jim kadan bayan kammala zagayen duban tsaftar muhalli na karshen wata.
“A zaman majalisar zartarwa ta jihar Kano Gwamna Dakta Abdullahi Umar Ganduje ya amince ma’aikatar muhalli ta yi hadin gwiwa da kamfanin don kyautata zaftar muhalli a jihar”.
“Muna da tabbacin cewa wannan kudiri zai fara aiki a watan Mayu mai kamawa don, wanda zai ba mu damar fito da tsare-tsare masu inganci na tsaftar muhalli” a cewar kwamishinan.
Dakta Kabiru Ibrahim Getso ya ce, za a kaddamar da fara aikin hadaka da kamfanin ne a watan gobe, wanda mataimakin shugaban kasa Farfesa Yemi Osibanjo da ministan muhalli Mohammad Mahmood Abubakar za su kaddamar.
Majalisar wakilai ta amince Buhari ya kara ciyo bashin dala biliyan daya da rabi.
 Hakan ya biyo bayan amincewa da rahoton kwamitinta da ke kula da ciyo bashi da kula da bashi wanda dan majalisa Ahmed Safana Dayyabu ya jaogranta.
 Majalisar ta ce duk wasu ka’idoji da ya shafi bashin an sanya shi cikin kundin da bangaren zartaswa ya turo da shi   .
Kyan Hali: Ɗan jarida ya mayar da sama da miliyan guda da ya tsinta.
Ɗan jaridar mai suna Abdulƙadir Shehu Aliyu, ɗan asalin jihar Kano ne, kuma tsohon ma’aikacin Freedom Radio wanda ya ke aiki a gidan rediyon Progress FM, ya yi cigiyar tsuntuwar a gidan rediyo, inda daga bisani aka samu mai kuɗin.
Adadin kuɗin a Naira ya kama miliyan ɗaya da dubu ɗari biyu da ashirin da biyar da ɗari tara da tamanin N1,225,980.
A wani saƙo da ya wallafa a shafin sa na Facebook yayi godiya ga Allah inda ya bayyana cewa an samu mai kuɗin har ma ya karɓi abin sa.
Alhamdulillah, Alhamdulillah Bayan Sanarwa da na bayar a gidan Radio Progress Gombe sakamakon tsintar kudi kimanin… Posted by Prince Abdulkadir Aliyu Shehu on Thursday, April 29, 2021 Yanzu haka dai wannan labari ya fara ɗaukar hankalin jama’a a kafafen sada zumunta, ga na ra’ayoyin wasu daga ciki.
Ranar ma’aikata: Gwamnati ta ayyana litinin 3 ga watan Maris a matsayin ranar hutu.
Ministan harkokin cikin gida Ogbeni Rauf Aregbesola,ne ya sanar da hakan ga manema  labarai tare da godewa ma’aikatan kasar nan.
Ta cikin sanarwar da aka fitar yau Alhamis, da babban sakataren ma’aikatar Shuaibu Belgore ya fitar, Aregbesola, ya bukaci ma’aikatan da su kara jajircewa wajen gudanar da ayyukan su da gaskiya da zai bunkasa kasar nan.
Ministan ya kara da cewa, gwamnatin shugaba Buhari na yin duk mai yiwuwa wajen samarwa da ma’aikata kyakkyawan tsarin gudanar da aiki, ciki har da kyautata tsaro a fadin kasar nan don samar da ci gaba mai dorewa.
NNPC: Za mu iya sanya Naira biliyan 12 ne kacal a asusun tarayya a watan Yuni.
 Kamfanin NNPC ya kuma alakanta lamarin da biyan kudin tallafin man fetur da ya ke yi.
 A cikin wata wasika da shugaban kamfanin na NNPC Malam Mele Kyari ya rubutawa gwamnonin, ta ce, biyan kudaden tallafin mai shine ya cinye mafi yawa na kudaden da kamfanin ke samu.
 Kamfanin NNPC ya kuma ce a watan Yuni zai iya sanya naira biliyan goma sha biyu da miliyan dari tara da sittin da shida ne kawai a asusun tarayya idan ya biya kudin tallafin mai.
NDLEA ta kwace miyagun kwayoyi na Naira biliyan 80 cikin watanni 3 – Buba Marwa.
 Burgediya janar Muhammad Buba Marwa mai ritaya ya bayyaa hakan ne lokacin da ya ke tattaunawa da mai rikon mukamin sufeto janar na ‘yan sandan kasar nan Usman Alkali Baba wanda ya kai masa ziyara ofishinsa da ke Abuja  Buba Marwa wanda ke cika kwanaki dari da fara aiki a matsayin shugaban hukumar ta NDLEA a jiya laraba, ya ce, sun kama miyagun kwayoyi da nauyinsu ya kai sama da kilo miliyan biyu cikin wannan wa’adi na watanni uku.
 ‘‘Mun kuma kama mutane 2,100 da laifuka daban-daban da suka shafi sayar da kuma ta’ammali da miyagun kwayoyi yayin da muka samu nasara a shari’u 350 da muka shigar a kotuna’’ a cewar Buba Marwa .
Karyewar wata Gada na barazana ga rayuwar al’umma a Kano.
Karyewar Gadar dai ta haddasa samun wani wawakeken rami, wanda ke barazana ga rayuwarsu.
Mazauna Unguwar sun shaida cewa, da zarar damuna ta fadi ba su da kwanciyar hankali sakamakon yadda yara suke fadawa cikin ramin.
Ka zalika wasu amfani da hanyar sun yi korafin cewa ba sa iya bin hanyar a halin yanzu, sai dai su yi dogon zagaye.
Freedom Rediyo ta yi kokarin jin ta bakin kwamishinan ayyuka na Jihar Kano sai dai kuma hakar bata cimma ruwa ba.
Yanzu yanzu: INEC ta sanya ranar zaben shekarar 2023.
Shugaban hukumar Farfesa Mahmud Yakubu ne ya  sanar da hakan yau, lokacin da yake jawabi a gaban kwamitin majalisar dattijai kan hukumar INEC, kan yadda za a samar da hukumar kula da laifuffukan da aka aikata lokacin zabe.
Farfesa Mahmud Yakubu ya ce bayan shafe tsawon shekaru 13 ana tattaunawa kan shawarwarin da Justice Muhammad Uwais ya bayar don samar da hukumar kula da laifukan zaben, yanzu haka dai sun kawo wannan gaba.
Ya kara da cewa a zaben shekarar 2015, sun karbi korafe-korafe 124 inda ya zuwa yanzu aka zartar da hukunci a kan guda 60.
Tun da fari shugaban kwamitin majalisar dattijan Sanata Kabiru Ibrahim Gaya, ya ba da tabbacin cewa kudurin dokar zai samu sahalewar shugaban kasa Muhammadu Buhari bayan sun kammala amincewa da shi.
Shugaba Biden ya mai da mafi karancin albashi naira dubu 6, 750 a duk aikin awa daya a Amurka.
A jiya talata ne shugaba Biden ya bayyana wannan sako a shafinsa na twitter yana mai cewa wannan kari ya shafi duk wani ma’aikaci da ke Amurka  Mista Biden y ace babu dalilin da zai sa ma’aikaci ya yi aiki sannan ace ya kwana da yunwa saboda dana bin da ake biyansa bai kai ya kawo ba.
‘‘Saboda haka ya sanya na kara mafi karancin albashi zuwa dala 15 a duk aikin awa daya’’ a cewar shugaban na Amurka.
A Najeriya dai har yanzu ana ta cece-kuce kan batun mafi karancin albashin wanda wasu jihohin su ka yi amai suka lashe bayan sun amince za su rika biya tun da fari.
Yadda farashin kayayyakin abinci ya ke a birnin Kano a ranar 16 Ramadan – Muhyi Magaji.
 Babban Buhun shinkafa ya fara ne daga Naira dubu goma sha tara zuwa dubu ashirin da biyu da dari uku.
 Karamin buhu kuwa ana sayar da shi dubu goma zuwa dubu goma sha daya da ɗari biyar.
 Buhun sukari kuwa Naira dubu goma sha takwas da dari takwas, kwano kuma Naira dubu daya da dari da hamsin.
 Buhun Fulawa kuwa ana sayar da shi Naira 13,800 zuwa 14,200.
 Farashin jirkar farin mai ya fara daga dubu Naira 19 zuwa 19,000.
Sai Lita 10 da ake saidawa Naira dubu 7,300, 8,500 zuwa dubu 9,300.
 Buhun Wake kuwa yana kamawa daga Naira dubu 39,000 zuwa 40500  yayin da ake aunar da kwano daya akan 1,050.
 Ana saida Taliya 4,200 zuwa dubu 4,850.
 Makaroni 3,900 zuwa 4,200.
 Yadda farashin kayan abinci ya kasance kenan a wasu daga kasuwanni Kano wanda hukumar karbar korafi da yaki da hanci da rasahawa ta jihar Kano karkashin jagorancin Barista Muhuyi Magaji Rimin Gado ta dauke nauyi domin tabbatar da cewar ‘yan kasuwa basu boye ko sun karawa kayan kudi ba.
Kasashe masu arzikin man fetur za su kara adadin man da suke fitarwa – OPEC.
 A baya dai kasashen da ke kungiyar ta OPEC sun rage adadin man da su ke fitarwa da akalla ganga dubu dari shida a rana.
 Hakan ya biyo bayan wani taro da mambobin kungiyar ta OPEC da sauran kasashe masu arzikin man fetur da ba sa cikin kungiyar suka gudanar a jiya talata.
 A yayin taron OPEC ta amince da mambobinta su kara adadin man da su ke fitarwa da akalla ganga miliyan biyu a duk rana kuma kasar Saudiya ce za ta ba da kaso mafi yawa.
Wasu jami’an gwamnati na yin zagon kasa ga harkokin tsaro – Khalifa Dikwa.
 A cewar sa, wannan dalili ne ya sanya har yanzu rikicin boko haram ya ki ci yaki cinyewa.
 Farfesa Khalifa Dikwa ya bayyana hakan ne yayin zantawa da gidan talabijin na Channels.
 Ya kuma bukaci gwamnati da ta yi amfani da na’urorin zamani wajen yaki da ta’addanci.
APC ce za ta lashe zaben shugaban kasa a shekarar 2023 – Inji Tinubu.
 Bola Tinubu ya bayyana hakan ne jim kadan bayan kammala wata tattaunawa da ya yi da shugaban kasa Muhammadu Buhari a fadar asorok a jiya talata.
 Ya ce rade-radin da ake ta yadawa cewa ya samu sabani da shugaba Buhari zance ne kawai da ‘yan adawa ke yadawa da nufin biyan bukatunsu na siyasa.
 Sanata Bola Tinubu ya kuma soki masu cewa shugaba Buhari dagangan ya ki mai da hankali kan halin rashin tsaro da ke addabar kasar nan, yana mai cewa babu wani shugaba da zai yi biris da harkokin tsaro, ayi ta kashe al’ummar sa babu gaira babu dalili.
Ku sauya matsugunin sojinku da ke kula da afurka daga jamus zuwa Afurka – Buhari ga Amurka.
 A cewar shugaba Buhari wannan mataki zai taimakawa rundunar damar sanya idanu kan harkokin tsaro a nahiyar afurka.
 Muhammadu Buhari ya bayyana hakan ne yayin zantawa da sakataren harkokin wajen amurka Mr.
Anthony Blinken ta kafar internet.
 A cikin wata sanarwa mai dauke da sa hannun mai bai wa shugaban kasa shawara kan harkokin tsaro Femi Adesina ta ruwaito shugaba Buhari na cewa, yankin yammaci, tsakiya da arewacin afurka na fuskantar kalubalen tsaro mai yawa.
Tsaro: Majalisar wakilai ta bukaci Buhari ya ayyana dokar tabaci a Najeriya.
 Wannan na zuwa ne biyo bayan muhawarar awanni uku da ‘ya’yan majalisar su ka yi, wanda ya hada da bukatar daukar sabbin sojoji da ‘yan sanda aiki.
 A bangare guda majalisar ta kuma gayyaci mai bai wa shugaban kasa shawara kan harkokin tsaro manjo janar Babagana Monguno mai ritaya da manyan hafsoshin tsaro da kuma shugaban hukumar kula da taurarun sararin samaniyar Najeriya da su gurfana gaban majalisar don karin haske kan matsalolin rashin tsaro da ke kasar nan.
APC – Nan ba da jimawa ba Buhari zai yi maganin ‘yan ta’adda da masu daukar nauyinsu.
 A cewar jam’iyyar halin rashin tsaro da ke addabar kasar nan a wannan lokaci lamari ne da jam’iyyar ba za ta mai da shi batu na siyasa ba, kamar yadda ‘yan adawa ke yi.
 Hakan na cikin wata sanarwa ce mai dauke da sa hannun sakataren yada labaran jam’iyyar Sanata John Akpanudoedehe.
 Sanarwar ta ce rashin tsaro da kasar nan ke fuskanta a wannan lokaci musamman ta’addancin Boko Haram, masu satar mutane suna garkuwa da su da sauran tsageru da ke neman daidaita kasar nan ba za su samu nasara ba .
Marasa kishin kasa da son lalata harkar ilimi ne suka fitar da wata kalandar bogi – Ganduje.
Kwamishinan ilimi Malam Muhammad Sanusi Sa’idu Kiru ne ya bayyana hakan ta cikin wata sanarwa da ya fitar.
Ya ce, wasu mutane ne da ke son karkatar da hankalin jama’a ne suka samar da kalandar, a don haka ma’aikatar ilimi bata da masaniya kan yadda kalandar ta samo asali.
Muhammad Sanusi Kiru, ya kara da cewa akwai bukatar iyaye su kula wajen tantance kalandar ilimi ta gaskiya da ta bogi, domin kuwa akwai marasa kishin kasa da ke son lalata harkar ilimi a jihar Kano.
Akwai yiwuwar karin farashin wutar lantarki – NERC.
 Hukumar na bayyana hakan ne ta cikin wata sanarwa da ta fitar ga kamfononin rarraba wutar lantarkin, a wani mataki na sanar da kwastomomi yiwuwar tashin farashin da za a iya samu anan gaba.
 A cewar ta, karin farashin na zuwa ne biyo bayan yadda ake samun tashin farashin iskar gas da sauran kayayyakin bukata.
 NERC ta kuma ce, dama dokar hukumar ta bada damar nazartar farashi duk bayan watanni shida.
Najeriya za ta yi da na sani idan aka kori Pantami daga minista – Sheikh Gumi.
A baya-bayan nan ne dai wasu ‘yan Najeriya ke ta kiraye-kirayen neman sauke Pantami daga mukaminsa.
Sai dai shehin malamin da ke Kaduna ya yin zantawa da gidan talabijin na Roots, ya ce, zargin da ake yiwa ministan ba gaskiya bane kuma bai kamata ma a rika tattauna shi ba.
‘‘Babu wanda ya isa ya musuluntar da duk mutanen duniya.
Yesu Almasihu ya zo bai iya sanyawa duk kowa ya karbi addinin kirista ba.
Babu wanda ya isa ya mai da Najeriya kasar musulmi ko na kirista’’ a cewar Sheikh Gumi.
A cewar Sheikh Gumi duk wanda ya san alakar Sheikh Pantami ya san ba dan ta’adda bane kuma ba ya alaka da su.
Su kansu ‘yan ta’addar sun tsaneshi kuma sun sha neman hallaka shi.
Saboda haka kasancewar sa minista daya ne daga cikin hanyoyin yaki da ta’addanci.
‘‘Ka nuna mini mutum daya da ya kashe.
Sannan bai ba da umarnin kashe wani ba.
Saboda haka kuyi watsi da farfagandar da ake yadawa akansa.’’ Sheikh Gumi.
Ana zargin shugaban jam’iyyar PDP Uche Secondus da almundahanar naira biliayn 10.
Tuni dai daya daga cikin jagororin jam’iyyar ta PDP ya gurfanar da shugabancin jam’iyyar gaban hukumomin yaki da cin hanci da rashawa ta EFCC da ICPC.
Wanda ya shigar da karar shine Prince Kassim Afegbua wanda ya zargi jagorancin jam’iyyar karkashin jagorancin Uche Secondus da almundahanar naira biliyan goma wanda kudade ne da ‘ya’yan jam’iyar su ka biya don sayan form din takara daga shekarar 2017 zuwa bana Sai dai yak e mai da martani kan zargin mai magana da yawun jam’iyyar ta PDP Kola Ologbondiyan ya bayyana zargin a matsayin zance marar tushe A cewar Ologbondiyan jam’iyyar PDP ba ta samu wadannan kudade masu yawa da Prince Kassim Afegbua ya yi ikirari ba.
Corona: Ku daina ziyartar kasashen Indiya, Brazil, Turkiya – Buhari ga ‘yan Najeriya.
Kwamitin yaki da cutar Corona na fadar shugaban kasa ne ya sanar da hakan yayin taron manema labarai ta bakin wani babban jami’inta Dr.
Mukhtar Muhammad ya ja hankalin jama’a da su rika bin matakan kariyar cutar sakamakon yadda take ci gaba da kara bazuwa a wasu kasashen duniya.
Matakan kariyar sun hada da bayar da tazara da sanya takunkumin rufe baki da hanci da wanke hannu.
Tsaro: Buhari ya gana da Tinubu.
 Jagoran jam’iyyar APC Tinubu ya samu rakiyar tsohon shugaban jam’iyyar ta APC Chief Bisi Aknde.
 Rahotanni sun ce an gudanar da taron ne a babban dakin taro na fadar shugaban kasa.
 A bangare guda shugaban kasar ya kuma gana da gwamnan jihar Borno farfesa Babagana Umara Zulum.
 Bayanai sun ce tattaunawar shugaban kasar da jigogin jam’iyyar ta APC ya mai da hanakali ne kan halin rashin tsaro da kasar nan ke fuskanta a wannan lokaci  .
Satar Ɗalibai: Ganduje ya rufe Kwalejin Fasaha ta Bagauda.
Kaduna: An sake gano gawarwakin wasu ɗaliban jami’ar Greenfield.
Rundunar ‘yan sandan Kano ta kama matasan da suka fake da tashe suna kwacen wayoyi.
 A cewar rundunar matasan sun fake da tashe ne suna fashi wa jama’a.
 Mai magana da yawun rundunar DSP Abdullahi Haruna Kiyawa matasan dauke da muggan makamai sun fito ne daga sassa daban daban na Kano suna gudanar da al’adar nan ta tashe, inda daga bisani suka sauya akalarsa zuwa kwacen wayoyin mutane da karfin tsiya.
 DSP Abdullahi Haruna Kiyawa ya ce, bayan kwacen wayoyin matasan suna kuma saran jama’a da wukake da adduna sannan su karbe musu duk kayayyakin da ke hannunsu.
 Haka zalika rundunar ta kuma kama masu fadan daba da masu satar wayoyin hannu a cikin baburan adaidaita sahu    .
Yanzu yanzu: Gawar mahaifiyar sarkin Kano ta iso daga kasar Masar.
 Hajiya Maryam Ado Bayero wadda ita ce mai dakin sarkin Kano na goma sha uku a daular Fulani, marigayi Alhaji Ado Bayero, ta rasu ne a kasar Masar a ranar asabar.
Wakilin mu na fadar masarautar Kano Muhammadu Harisu Kofar Nassarawa ya ruwaito cewa, cikin wadanda suka halarci wajen jana’izarta akwai shugaban ma’aikatan fadar shugaban kasa, farfesa Ibrahim Gambari da gwamnan Kano Abdullahi Umar Ganduje da Etsu Nupe Alhaji Yahaya Abubakar da sarkin Kagara Alhaji Ahmad Garba-Gunna da kuma sauran sarakuna da dama.
NBC ta dakatar da gidan talabijin na Channels sakamakon hira da kungiyar IPOB.
 Haka zalika hukumar ta NBC ta kuma ci tarar gidan talabijin na Channels naira miliyan biyar sakamakon karya ka’idojin hukumar.
 A cikin wata wasika da mai rikon mukamin shugaban hukumar ta NBC farfesa Armstrong Idachaba ya sanyawa hannu, ta ce, gidan talabijin na Channels ta cikin wani shiri da ya gabatar a jiya lahadi, ya tattauna da shugaban haramtacciyar kungiyar IPOB wanda kuma ya furta kalaman neman ballewa daga Najeriya.
 A cewar NBC yin hakan ya sabawa dokokinta saboda haka ta dakatar da gidan talabijin na Channels tare da cin tararsa naira miliyan biyar.
Tsaro: An kawo sabon kwamandan rundunar soji a Kano.
Hakan na kunshe ne cikin wata sanarwa da rundunar ta fitar mai dauke da sa hannun mai magana da yawunta, kaftin Njoka Irabor.
Sanarwar ta ce, a yanzu burgediya janar Bamidele Alabi wanda shine babban kwamandan rundunar an yi masa sauyin wajen aiki zuwa shalkwatar rundunar sojin Najeriya da ke Abuja.
Yayin da burgediya janar Sinyinah Nicodemus ya maye gurbinsa a matsayin sabon kwamandan rundunar ta uku da ke Bukavu anan Kano.
Tsaro: Buhari zai gana da sakataren harkokin wajen Amurka.
Rahotanni sun ce shugaba Buhari zai gana da mista Blinken ta kafar internet a gobe talata.
Wannan dai ita ce tattaunawa ta farko da mista Blinken zai yi da shugabannin nahiyar afurka tun bayan kama mulkin shugaba Joe Biden A cikin wata sanarwa da mai magana da yawun ma’aikatan harkokin wajen Amurka Ned Price ya fitar, ta ce, yayin tattaunawa tsakanin sakataren harkokin wajen na Amurka da shugaba Buhari za a mai da hankali ta bangarorin kulla alaka kan mulkin dimukuradiya, tsaro da kuma tattalin arziki.
Haka zalika sanarwar ta kuma ce sakataren harkokin wajen na Amurka zai kuma gana da shugaba Uhuru Kenyatta na Kenya bayan ganawa da shugaba Buhari da ministan harkokin wajen kasar nan Geoffrey Onyeama.
Rahoto: Yadda ake samar da Ƙanƙara a Kasuwar Sharaɗa da ke Kano.
Wannan ne ya sanya al’umma ke buƙatar sayen ta don sanyaya abin da za su sha yayin buɗa bakin, duk kuwa da tsadar ta.
Wakiliyar mu Zulaihat Yusuf Aji ta gudanar da zagayen gani da ido a kasuwar Sharada wanda ɗaya ne daga cikin wuraren da ake samar Ƙanƙarar a nan Kano.
 Rahoton da ta tattaro ya bayyana cewa, “Kasuwar Sharaɗa cike take maƙil da jama’a ana ta hada-hadar cinikayyar ƙanƙara, a gefe guda kuma ana ɗaurawa ƙunshi-ƙunshi domin sanya ta a na’urar da zata daskarar da ita”.
Sai dai Wakiliyar ta mu ta lura da yadda matasan da ake aikin ɗura ruwan a leda ke tsumbula hannunsu a ciki ciki.
Da ma dai tuni al’umma ke zargin rashin ingancin hanyoyin samar da irin waɗannan Ƙanƙara musamman rashin tsaftar ruwan da ake ɗaurawa da kayan aikin sa baya ga rashin tsaftar masu aikin.
 Abdullahi Ibrahim ɗaya ne daga cikin masu ɗaura Ƙanƙarar a Kasuwar ta Sharaɗa yace, “farashin Ƙanƙara guda ɗaya na farawa daga naira 70 zuwa 80, a sarin farashi kuma muna da rijiyar burtsatsai da muke samun ruwan ɗaurawa, sannan mun ɗauki matakin sanya hannun mu a ruwan ne don mu riƙa yin sauri, domin kuwa idan muka sanya abin diba ba zai bari muyi sauri ba”.
“Kuma a kullum muna sayar da Ƙankyara sama da ɗari da hamsin a kowanne na’ura da muke da ita, duk da cewa sai ruwan yayi a ƙalla kwana uku kafin ya zama ƙanƙara”.
 Shi kuwa Shamsu Yusuf Abdullahi, bayyana irin ƙalubalen da suke fuskanta yayi musamman a ɓangaren samun wuta, inda ya ce, “Rashin wuta ita ce babbar matsalar da suke fuskanta, da kuma yadda ake buƙatar mu biya kuɗaɗen wutar ba tare da mun sha wutar da ta kamata ba, kuma dukkanin na’urorin da muke Ƙanƙarar da su suna shan wuta, domin a ciki akwai mai shan wutar dubu 3 a kullum”.
 Abba Dankullo ya ce, “Dama ai ba ayi Ƙanƙarar don a sha ta ba, an yi ta ne don a dora a lemo idan yayi sanyi a sha, musamman ga masu sayar da lemon ko kuma masu bukatar abin shan su yayi sanyi, shi yasa muke ɗaura ta duk yadda ta kama, amma duk da haka muna kulawa da tsaftar ta” Muhammadu Sadi Ɗahiru shi ne yayi magana a madadin shugabancin kasuwar masu ƙanƙarar, ya ce, “Muna sane da yadda matasan ke yin aikin samar da Ƙanƙarar, wanda hakan ne ma ya sa muka sanya dokar amfani da sanadarin tsafatace hannu da kuma tabbatar da duk mai yin sana’ar sai ya tsaftace jikin sa da kayan aikin sa”.
 Wannan dai na zuwa ne a daidai lokacin da buƙatar Ƙanƙarar ke ƙara yawaita sakamakon rashin wutar da ake fama da shi, wanda hakan ke haifar da tashin farashin ta a kowanne lokaci.
Hukumar rabon arzikin kasa za ta yi garambawul ga albashin masu rike da mukaman siyasa.
 Shugaban hukumar Elias Mbam ne ya bayyana haka yayin zantawa da manema labarai a garin Amagu da ke yankin karamar hukumar Ikwo a jihar Ebonyi.
 Sai dai bai yi karin haske kan ko sake bibiyar albashin zai janyo rage albashi ne ko kuma yi musu kari ba.
 Ya kuma ce hukumar tana shirye-shiryen gudanar da taron jin ra’ayin jama’ar Najeriya game da wannan batu .
Ndume: a bayyana sunayen ‘yan canjin da ake zargi da daukar nauyin boko haram.
 A baya-bayan nan ne dai jami’an tsaro suka kama wasu masu canjin kudaden ketare da ake zargin suna samar da kudade ga kungiyar boko haram.
 Sanata Ali Ndume ya bayyana hakan ne yayin zantawa da manema labarai a Abuja.
 Ya ce halin da ake ciki a wannan lokaci, akwai bukatar gwamnati ta tashi haikan wajen daukar tsastsauran mataki akan duk wani mai neman tada zaune tsaye a kasar nan.
Yanzu-yanzu: Mataimakin shugaban ƙaramar hukumar Ungogo ya rasu.
An yi bata-kashi da ƴan bindiga a Zariya.
Yanzu-yanzu: An sauya lokacin jana’izar Mai Babban Ɗaki a gobe Litinin.
Dangane da sanarwa data gabata a game da lokacin jana’izar marigayiya Mai Babban Dakin Kano, an sami karin bayani: (Sanarwa daga) Abbas M.
Dalhatu ‘Yan ‘Dakan Kano A madadin: Madakin Kano .
Kaso 24 cikin 100 na wadanda ke mutuwa sakamakon zazzabin cizon sauro ‘yan Najeriya ne.
 Dr Coker ya bayyana hakan ne yayin wani taron manema labarai a garin Abeokuta babban birnin jihar ta Ogun a wani bangare na bikin ranar yaki da cutar zazzabin cizon sauro na duniya da ke gudana a ranar lahadi.
 Ya ce wannan kididdiga ce da hukumar lafiya ta duniya (WHO) ta yi game da mace-macen da ke faruwa a duniya sanadiyar cutar malaria  Ya ce abu daya da za ayi don magance matsalar shine a ci gaba da raba gidajen sauro mai magani wanda zai taimaka gaya wajen kare mata masu juna biyu da kuma yara ‘yan kasa da shekaru 5.
Gobara ta yi sanadiyar mutuwar majinyata 80 a asibitin masu fama da cutar corona.
 Rahotanni sun ce da dama daga cikin wadanda suka mutun suna karbar magani ne a asibitin na Ibn al-Khatib da ke gabashin birin Bagadaza Jama’ar kasar dai sun yi ta allawadai da hukumomin kasar wadanda suka zarge su da sakaci lamarin da ya sanya firamoinistan kasar ta Iraki Mustafa al-Kadhemi ya dakatar da ministan lafiyar kasar Hassan al-Tamimi, wanda yak e samun goyon bayan fitaccen malamin Shi’ar nan Moqtada Al-Sadr  .
An kama jami’in hukumar kula da gidan gyaran hali da ke safarar kwayoyi ga daurarru a Kano..
A ranar alhamis da ta gabata ne aka samu hatsaniya a gidan gyaran halin sakamakon kwace wasu nau’ikan kwayoyi da wayoyi da ake zargin wani jami’in hukumar kula da gidan gyaran halin ya yi safarar su ta barauniyar hanya ga daurarru da ke jiran hukuncin kisa.
Rahotanni sun ce kwace kayayyakin jami’an hukumar su ka yi a ranar ya janyo barkewar hayaniya, inda kuma hukumomi suka dau alwashin gudanar da bincike don zakulo wadanda ke da hannu cikin faruwar lamarin Mai magana da yawun hukumar anan Kano Musbahu Lawal Kofar Nassarawa ya shaidawa freedom radio cewa, jami’in nasu da ake zargi yana hada baki ne da wasu manyan dilolin kwaya a gari don safarar miyagun kwayoyin zuwa cikin gidan gyaran halin na Kurmawa.
A cewar sa shekaru biyu da suka wuce ne a shekarar 2019 aka dauki jami’in aiki a hukumar ta kula da gidan gyaran hali.
Gobe Litinin za a yi jana’izar Mai Babban Ɗaki.
Za a yi jana’izar da ƙarfe 11 na safe.
Wannan na cikin wata sanarwa da Madakin Kano Alhaji Yusuf Ibrahim Chigari ya fitar a ranar Lahadi.
Sanarwar ta ce, ana tsammanin isowar mamaciyar filin jirgin saman Malam Aminu Kano a yau Lahadi bayan sallar magariba.
Sanarwar ta kuma ce, za a kai mamaciyar hubbaren Gidan Sarkin Kano.
Muna addu’ar Allah ya gafarta mata, ya yi mata rahama tare da magabatan mu, da dukkan musulmai.
Ana zargin wasu matasa sun hallaka wani matashi a Kano.
Lamarin ya faru ne da safiyar ranar Asabar a unguwar Sheka Gidan Gabas.
Ƙanin mahaifin marigayin Malam Aminu Haruna Sulaiman ya shaida wa Freedom Radio cewa, wasu matasa ne ƴan unguwar suka kira shi a waya, bayan ya fito kuma suka caka masa wuƙar.
“Munje asibitin Sheka daga nan muka ɗauki adaidata sahu domin mu kai shi babban asibiti, bayan an samu ƴan sanda, amma a hanya rai yayi halinsa” a cewar sa.
Ita ma ana ta ɓangaren mahaifiyar marigayin Malama Hadiza Isyaku wadda take cikin kaɗuwa ta shaida wa Freedom Radio cewa, babban abin da take buƙata shi ne abi mata haƙƙin ɗan ta.
Mun so jin ta bakin mai magana da yawun ƴan sandan Kano DSP.
Abdullahi Kiyawa amma bai ɗauki kiran wayar da muka masa ba.
Sai dai dangin marigayin sun tabbatar da cewa, tuni ƴan sanda suka sahale musu su yi masa jana’iza wadda ake shirin aiwatarwa yanzu haka.
Ƴan bindiga sun harbe magidanci har lahira a Kano.
Ɗan uwan marigayin Kamal Sani Abbas ya shaida wa Freedom Radio cewa, al’amarin ya faru ne a daren ranar Jumu’a, bayan ƙarfe 9 na dare a yankin Gezawa, lokacin da yake hanyar sa ta zuwa sada zumunta.
A nan ne ƴan bindigar suka tare shi tare da buɗe masa wuta, lamarin da yayi sanadiyyar rasa ran sa.
Kamal ya ce, ƴan sandan Gezawa ne suka kawo musu gawar marigayin, amma ba su yi musu ƙarin bayani ba.
Karin labarai: ‘Ƴan bindiga sun hallaka mutane biyu a Kano Rashin Tsaro: Ƴan bindiga sun sace mahaifiyar wani attajiri tare da ajalin mutum guda a Kano Marigayin ɗan uwa ne ga tsohon Kantoman ƙaramar hukumar Gwale Alhaji Abbas Sani Abbas, ya kuma rasu ya bar mace ɗaya da ‘ya guda ɗaya.
An yi jana’izar marigayin da misalin ƙarfe 12 na rana, inda aka binne shi a maƙabaratar Ɗandolo.
Mun yi ƙoƙari domin jin ta bakin rundunar ƴan sandan jihar Kano amma abin ya ci tura, kasancewar mai magana da yawun ƴan sandan DSP.
Abdullahi Haruna Kiyawa bai ɗauki kiraye-kirayen wayar da muka yi masa ba.
Masu aikin ceto na ci gaba da neman jirgin ruwan sojin Indonesiya da ya yi batan dabo a teku tun a ranar laraba.
 Rahotanni sun ce jirgin da ke dauke da mutane hamsin da uku ya yi batan dabo ne a wajen shakwata  da ke gabar ruwa Bali a kasar ta Indonesia.
 Tuni dai jiragen yakin Amurka dana Australia suka shiga cikin tawagar masu farautar jirgin da ya yi batan dabo.
 Mai magana da yawun rundunar sojin ruwan kasar ta Indonesia, Julius Widjojono ya shaidawa manema labarai cewa, a yau asabar ne iskar da aka tanadar ma jirgin na kwanaki uku zai kare lamarin da ke nuna cewa, wadanda suke cikin jirgin ka iya mutuwa idan suka wuce yau ba a ceto su ba.
Najeriya tana bukatar naira tiriliyan daya don yaki da zazzabin cizon sauro – Ministan lafiya.
Osagie Ehanire shine ya bayyana haka yayin wani taron manema labarai a birnin tarayya Abuja, a wani bangare na bikin ranar yaki da cutar malaria a duniya na wannan shekara.
 Ya ce matukar Najeriya na bukatar cimma manufar ta na rage adadin mutanen da ke mutuwa sanadiyar cutar zazzabin cizon sauro daga nan zuwa shekarar dubu biyu da ashirin da biyar, to kuwa akwai bukatar fitar da makudan kudade don cimma wannan nasara.
 Dr Osagide Ehanire ya kuma ce, gwamnatin tarayya ta fitar da wani taswira da ta tsara da manufofi ta shekaru biyar da nufin yakar cutar zazzabin cizon sauro a Najeriya.
‘Yan boko haram 4000 sun tsere daga bakin daga – Rahoto.
 Rahoton ya kuma ce wannan adadi ya nuna , akwai baraka babba a bangaren ‘yan ta’addar.
 A cewar rahoton wadanda suka tseren sun fito ne daga kasashen Kamaru, Chadi, Jamhuriyar Nijar da kuma nan Najeriya.
 ‘Yan kungiyar Boko haram dai sun kwashe tsawon shekaru goma suna tabka ta’asa a yankin tabkin Chadi, lamarin da ya yi sanadiyar mutuwar mutane da dama.
 Rahoton mai shafuka 28 ya ce, wadanda suka tseren wasunsu shun shiga kungiyar ta boko haram ne a kashin kansu, yayin da wasunsu kuma satosu aka yi aka tursasu shiga.
 Cibiyar ta cikin rahoton ta kuma bayyana tsoron mutuwa, yunwa da rashin tabbas a matsayin wasu daga cikin dalilan da ya sa suka tsere.
 Ko da ya ke rahoton ya ce zai yi matukar wuya a gano cikakken adadin wadanda suka tseren, amma alkaluman da cibiyar ta tattara ya nuna cewa, guda dubu biyu da dari hudu ‘yan kasar Chadi ne, yayin da wasu dubu daya ‘yan Najeriya ne.
 Sai dari biyar da tamanin da hudu ‘yan kasar Kamaru da kuma dari biyu da arba’in da uku ‘yan kasar Jamhuriyar Nijar.
Mahaifiyar Sarkin Kano Aminu Ado Bayero ta rasu.
Haka zalika ita ce mahaifiya ga sarkin Bichi, Alhaji Nasiru Ado Bayero.
Sai dai har ya zuwa yanzu, masarautar Kano ba ta fitar da sanarwa kan wannan batu ba.
Tsaftar Muhalli- An rufe gidajen man Kurfi da Audu Manager.
An rufe gidajen man ne bisa laifin karya dokar tsaftar muhalli ta karshen wata.
Gidajen man dai an kama su da laifin budewa tare da ci gaba da kasuwancin su a daidai lokacin da dokar tsaftar muhalli ta hana gudanar da harkoki.
Yayin da yake bada umarnin rufe gidajen man kwamishinan muhalli Dakta Kabiru Ibrahim Getso ya bukaci shugabannin gidajen man suje ma’aikatar muhalli don karbar hukuncin da ya dace da su, sakamakon yadda ma’aikatan shari’a suke tsaka da yajin aiki wanda hakan ne ya hana a yanke musu hukunci nan take.
‘Yan adawa da wasu kamfanonin sadarwa ne ke daukar nauyin farfaganda akan Pantami – Buhari.
A cikin wata sanarwa mai dauke da sa hannun babban mataimaki na musamman ga shugaban kasa kan harkokin yada labarai, Malam Garba Shehu, ta ce wasu ‘yan siyasa ne da masu kamfanonin sadarwa su ke daukar nauyin farfaganda da ake yadawa kan ministan.
Sanarwar ta ce minista Pantami ya samu abokan hamayya ne sakamakon jajircewa da ya yi wajen nuna kishin kasa da ya ke yi wajen gabatar da tsare-tsare da za su amfanar da al’ummar Najeriya.
Malam Garba Shehu ta cikin sanarwar dai ya kuma ce ko da ya ke kalaman da Pantami ya furta a shekarun baya lokacin yana da karancin shekaru ba su dace ba, amma ai ya nemi afuwa kuma ya canja ra’ayinsa saboda haka fakewa da batagari su ke yi wajen cimma wata boyayyiyar manufarsu ba za ta samu nasara ba.
‘Yar Sardaunan Sokoto Aisha Ahmadu Bello ta rasu tana da shekaru 76.
 Ta kuma rasu ne tabar ‘ya’ya biyar da kuma kanwarta wadda it ace ‘yar sardauna ta karshe.
 Injiniya Aminu Nuhu wanda daya ne daga cikin makusancin marigayiyar ya tabbatarwa jaridar daily trust rasuwar marigayiyar.
 A cewar sa ta mutu ne a yau juma’a.
 Cikin ‘ya’yanta akwai Magajin Garin Sokoto, Alhaji Hassan Danbaba da kuma mai dakin sarkin Sudan, Shehu Malami.
Ku kara hazaka wajen kakkabe ‘yan ta’adda daga Najeriya – Buhari ga jami’an tsaro.
 Shugaban kasar ya kuma yi allawadai da kisan gillar da ‘yan bindiga su ka yi ga wasu jama’a a jihar Zamfara, yana mai cewa gwamnatinsa tana iya kokarinta wajen ganin ta kawo karshen zubar da jinin al’umma a fadin kasar nan baki daya.
 A cikin wata sanarwa mai dauke da sa hannun babban mataimaki na musamman ga shugaban kasa kan harkokin yada labarai, Malam Garba Shehu, ta ce, zubar da jinin al’umma musamman a wannan lokaci na azumi rashin imani ne kuma abin tir.
 Ya kuma sha alwshin cewa jami’an tsaro za su zakulo wadanda ke da hannu wajen zubar da jinin jama’a don girbar abin da suka shuka.
Za ayi jana’izar tsohon shugaban kasar Chadi Idris Deby a yau juma’a.
 Rahotanni sun ce shugaba Emmanuel Macron na Faransa da shugaban kula da harkokin ketare na kungiyar tarayyar turai, Josep Borrell suna daga cikin shugabannin duniya da za su halarci wajen jana’izar.
 Bayanai sun ce janai’zar za ayi ta ne a dandalin La Place de la Nation da ke birnin Ndjamena.
 A ranar talata da ta gabata ne sojojin kasar ta Chadi suka sanar da rasuwar shugaba Idriss Deby wanda suka ce ya rasa ransa ne sakamakon wani gumurzu da ‘yan tawaye.
Kano: An samu tarzoma a gidan gyaran hali na Kurmawa.
Rahotanni sun ce lamarin ya faru ne da yammacin ranar Alhamis, inda ɗaurarrun suka yi tutsu.
Wata majiya a gidan yarin ta shaida wa Freedom Radio cewa, tarzomar ta ɓarke ne sanadiyyar zargin yi musu harambe, a yayin rabon abincin azumi da kamfanin BUA ya kai musu.
Labarai masu alaka: Tsaro: Daurarru sun yi yunkurin tserewa daga gidan gyaran dali da ke Bauchi Tsaro: ‘Yan bindiga sun fasa gidan gyaran hali na garin Owerri tare da sakin daurarru 1500 Amma a nata ɓangaren hukumar lura da gidajen gyaran hali ta ƙasa reshen jihar Kano ta bakin mai magana da yawunta DSC Misbahu Lawan Ƙofar Nassarawa ya ce, ba haka lamarin yake ba.
Misbahu Lawan ya ce, tarzomar ta ɓarke ne a wajen waɗanda aka yanke wa hukuncin kisa, bayan da jami’an hukumar suka same su da miyagun ƙwayoyi da kuma wayoyin hannu.
Wanda kuma hakan ya saɓa da dokar zama a gidan, daga bisani jami’an gidan sun kwantar da tarzomar tare da mayar da ɗaurarrun ɗakunan su.
Ya ci gaba da cewa, yanzu haka tuni aka kafa kwamitin bincike a kan lamarin, da kuma gano yadda aka shigar musu da haramtattun kayayyakin.
Misbahu Lawan ya nemi al’ummar Kano da su kwantar da hankalin su domin jami’an hukumar na iya ƙoƙarin su wajen tabbatar da zaman lafiya.
Sannan ya roƙi jama’a da su yi watsi da labarin cewa tarzomar ta ɓarke ne sanadiyyar rabon abinci.
Dangane da rahoton jin ƙara harbe-harbe a yankin gidan gyaran halin, ya ce, ba su samu wannan rahoton ba.
Rashin wutar lantarki na janyowa Najeriya asarar Naira tiriliyan 11 a duk shekara– Bankin duniya.
A rahoton da bankin na duniya ya fitar a jiya laraba, rahoton ya ce, harkokin kasuwanci da sana’oi a Najeriya suna tabka muguwar asarar sama da naira tiriliyan goma sha daya a duk shekara.
Bankin na duniya ya kuma yi ikirarin cewa Najeriya ce kasa da ta fi yawan adadin jama’a da ba sa samun wutar lantarki a duniya.
Babban jami’in bankin da ke kula da yammaci da tsakiyar afurka, Ashish Khanna, ya ce, rashin wutar na matukar janyo koma baya ga harkokin tattalin arzikin Najeriya.
Dan tsami ya janyo mana rashin ciniki – Masu sana’ar sayar da lamurje a Kano.
A cewar mutanen tun bayan da aka yi zargin cewa sinadarin dan tsami ne ya janyo wasu mutane suka mutu sannan wasu da dama suke karbar magani a asibiti, suka fara ganin koma baya a cinikinsu.
Malam Awwalu Nagarta flavor daya ne daga cikin masu sana’ar sayar da kayan hadin lemon a kasuwar Rimi da ke Kano, shima cewa ya yi, ko da su da suke sayar da kayan hadin lemon sun shiga mawuyacin hali sanadiyar rashin ciniki da suke fama da shi a wannan lokaci.
‘‘Sanin kowane babu lokacin da sana’ar mu ta fi garawa kamar lokacin azumi amma a bana lamarin ya canja’’ a cewar sa.
Ya kuma godewa gwamnati sakamakon yadda ya ce ta shigo don tsaface sana’ar tasu ta hanyar fitar da baragurbi da ke gurbata sana’ar ta su da kayayyaki marasa inganci.
Ku guji amfani da jihohin Kano da Jigawa wajen fasakwaurin kayayyaki – Kwastam.
Kwanturolan hukumar mai kula da shiyyar jihohin Kano da Jigawa Sulaiman Umar ne ya bayyana hakan yayin wani taron manema labarai yau anan Kano.
Ya ce, tsakanin watan Janairu zuwa Maris hukumar ta kama kayayyaki da aka shigo da su ba bisa ka’ida ba, da suka hada da: shinkafa ‘yar waje, taliya, Macaroni da kayan gwanjo da madara da sabulai da kuma tsofaffin tayoyi.
A bangare guda hukumar ta kwastam shiyyar jihohin Kano da Jigawa ta kuma tara haraji da ya kai naira biliyan bakwai da miliyan dari shida da hamsin da takwas da dubu dari da talatin da takwas da dari shida da hamsin da tara, cikin wa’adin watanni uku.
A cewar hukumar wannan adadi ya zarce na watanni ukun farko a shekrara da ta gabata wanda hukumar ta tattara naira biliyan uku da miliyan dari takwas da casa’in da takwas da dubu dari shida da bakwai da naira talatin da bakwai kacal.
Ba za mu iya kakkabe ‘yan ta’adda daga kasar nan ba, idan ba mu da makamai – Janar Attahiru.
A cewar janar Attahiru rundunar sojin kasar nan tana bukatar makamai na zamni wadanda za ta yaki masu satar mutane suna garkuwa da su da ‘yan kungiyar boko haram.
Laftanal janar Ibrahim Attahiru ya bayyana hakan ne yayin ganawa da ‘yan kwamitin kula da rundunar sojin kasar nan na majalisar dattawa karkashin jagoranci sanata Ali Ndume wadanda suka kai masa ziyara ofishinsa a jiya laraba.
Babban hafsan sojin ya kuma bukaci majalisun dokokin tarayya da su dauki batun makaman da muhimmanci domin hakan ne kawai zai kawo karshen ayyukan batagari a Najeriya.
Tuna baya: a ranar talata sanatoci sun amince Buhari ya ciyo bashin dala biliyan daya da rabi.
 Hakan ya biyo bayan amincewa da sakamakon rahoton shugaban kwamitin kula da basukan cikin gida da na ketare na majalisar dattawa, Clifford Odia ya gabatar ya yin zaman majalisar.
 A watan Mayun shekarar da ta gabata ta 2020 ne shugaban kasa Muhammadu Buhari ya mika da bukatar ciyo bashin daga kasashen waje ga  majalisar dattijai, don bai wa gwamnati damar samun kudade da za ta cike gibin kasafin kudin shekarar.
 Ta cikin wasikar neman bashin gwamnatin tarayya ta ce za ta yi amfani da kudaden ne wajen gudanar da wasu muhimman ayyukan raya kasa da taimakawa wasu jihohi da ke halin tagayyara sakamakon cutar corona.
Farashin shinkafa, kwai, tumatir, doya sun tashi a watan Maris – NBS.
 A cewar hukumar ta NBS farashin kayayyakin ya karu da akalla kaso ashirin da biyu da digo casa’in da biyar a watan na Maris wanda ya zarce kaso ashirin da daya da digo saba’in da tara a watan shekaran jiya Fabrariru.
 A rahoton da hukumar kididdiga ta kasar ta fitar ta kuma ce farashin tumatir ya karu da kaso hudu da digo takwas.
Femi Gbajabiamila ya ki amincewa a kori Pantami daga minista.
 Tun farko dan majalisar daga jihar Delta Ndidi Elumelu y ace kasancewar ana zargin ministan da alaka da kungiyoyin ‘yan ta’adda akwai bukatar majalisar ta tursasashi ya sauka daga mukaminsa.
 Sai dai shugaban majalisar Femi Gbajabiamila ya ki amincewa da bukatar hakan.
Ana wata-ga-wata: PDP ta dakatar da Ambasada Aminu Wali.
A cikin wata takarda da jam’iyyar ta fitar mai dauke da sa hannun shugaba da sakatare na jam’iyyar a mazabar ta Hotoro ta kudu, ta ce, ta dau wannan mataki ne sakamakon gaza bayyana gaban kwamitin da jam’iyyar ta kafa akansa.
A cewar jam’iyyar gazawa da Ambasada Aminu Wali ya yi na bayyana gaban kwamitin jam’iyyar don kare kansa game da zargin da ake yi masa, ya sanya ta ga ba ta da zabi da ya wuce ta dakatar da shi har na tsawon watanni shida.
Dole ne a rage farashin siminti a Najeriya – Majalisar Dattijai.
 Wannan na zuwa ne a lokaci guda da farashin siminti ya yi tashin gwauron zabi lamarin da wasu al’ummar Najeriya ke zargin kamfanonin sarrafa siminti da kara farashin da gangan.
 A cewar majalisar za ta samar da wani kudiri da zai taimaka wajen saukar da farashin simintin musamman ta bangaren shawartar gwamnati da ta rage haraji ga kamfanonin cikin gida da ke sarrafa simintin.
 Tun farko dai dan majalisar dattawa Ashiru Oyetola Yisa ne ya gabatar da kudirin yayin zaman majalisar .
Jami’ar Ahmadu Bello ta kirkiro irin masara da ke jure fari, tsutsotsi da kwari.
 Shugaban hukumar farfesa Abdullahi Mustapha ne ya bayyana haka yayin wani taron manema labarai da cibiyar bincike kan harkokin noma ta Jami’ar Ahmadu Bello ta gudanar game da sabon nau’in irin masaran a ranar talata a Zari’a.
 Farfesa Abdullahi Mustapha, ya ce, manoma a Najeriya za su samu alfanu mai yawa sakamakon irin masaran Tela MAIZE da ya ce yana da ingancin da zai cike gibin da kasar nan ke da shi a bangaren noman masara.
 Ya kuma kalubalanci masu sukar amfani da hanyoyin kimiyya wajen inganta rayuwar abubuwa masu rayuwa, yana mai cewa, idan suna da hujjoji da suka nuna karara akwai illa kan cin nau’in abinci da aka ingantashi ta hanyoyin kimiyya, to su gaggauta gabatar da hakan, domin hukumar a shirye ta ke ta dauki shawarwarin jama’a don kyautata ayyukanta.
 A nasa bangaren farfesa Rabi’u Adamu wanda shi ne jagoran masana kimiyyar da su ka yi aikin samar da sabon irin masaran na Tela Maize, ya ce, nan ba da jimawa ba, cibiyar za ta fitar da sabon irin don amfanin manoma.
 ‘‘A yanzu Najeriya tana da gibin tan miliyan shida na masara saboda haka ina tabbatar muku wannan sabon irin da muka kirkiro na‘Tela Maize’ zai cike wannan gibi’’ inji farfesa Rabi’u S.
Adamu  Mista Yarama Ndirpaya babban jami’I ne a majalisar bunkasa harkokin noma ta kasa, ya shawarci manoma da su yi amfani da damar da su ka samu wajen amfani da sabon irin wanda ya ce zai samar musu da yabanya mai yawa.
‘Yan bindiga sun sace daliban jami’a a Kaduna.
 Rahotanni sun ce ‘yan bindigar sun sace daliban ne a daren jiya talata.
 Jami’ar wadda ita ce irinta ta farko a jihar Kaduna da aka kafa ta shekaru uku da suka gaba, tana da mazauni ne akan titin Kaduna zuwa Abuja a yankin karamar hukumar Chikun.
 Kwamishinan tsaro da harkokin cikin gida Samuel Aruwan ya tabbatar da faruwar lamarin.
Ganduje ya gamsu a bawa bangaren shari’a damar cin gashin kai.
Ganduje ya bayyana hakan ne yayin da kungiyar lauyoyi ta kasa reshen jihar Kano ta kai masa ziyara don neman amincewarsa tare da yin biyayya ga hukuncin kotu na tabbatar da cin gashin kai ga bangaren na shari’a.
Shugaban kungiyar reshen jihar Kano Aminu Gadanya ya ce “Kamar yadda kundin tsarin mulki ya tanadar da cin gashin kai ga bangaren shari’a hakan ya sanya muke kokarin ganin an tabbatar mana da shi.” Gwamna Ganduje ya kuma ce, akwai tattaunawa da ake tsakanin fannin shari’a da kungiyar gwamnoni ta kasa kuma duk abinda suka yanke a kai ita jihar Kano zata amince da shi.
Haka zalika kungiyar ta mikawa gwamnan takaddar dake bukatar amincewa da cin gashin kan bangaren na shari’ar.
Gwamnatin Najeriya ta jaddada kudirin fitar da mutane miliyan dari a kangin talauci.
Ministan ayyuka na musamman Sanata George Akume ne ya bayyana hakan lokacin da ya karbi bakuncin shugaban hukumar tsara yadda ake kashe kudaden gwamnati Victor Morakwu a ofishinsa a Abuja.
George Akume ya yi kira ga gwamnatocin jihohi da su samar da hanyoyin saukakawa rayuwar al’ummar dake zaune a karkara.
Ministan ya kara da cewa wannan shirin na daya daga cikin alkawuran da shugaba Buhari ya dauka na fitar da mutane miliyan dari daga kangin talauci.
Yanzu yanzu: An haramta tashe a Kano.
 Jami’in hulda da jama’a na rundunar DSP Abdullahi Haruna Kiyawa ne ya sanar da hakan a ranar talata.
 Ya ce, rundunar ‘yan sandan ta dauki wannan matakin haramta ta’adar tashen ne da aka saba gudanarwa a duk ranar goma ga watan ramadan sakamakon fakewa da batagari ke yi wajen yin fadan daba.
 Abdullahi Haruna Kiyawa ya kuma gargadi iyayen yara da su ja kunnen ‘ya’yansu domin kuwa duk wanda rundunar ta kama yana gudanar da al’adar tashe babu shakka rundunar za ta dauki mataki akansa.
Yanzu-yanzu- Sojojin kasar Chadi sun nada sabon shugaban kasar na rikon kwarya.
Sabon shugaban rikon kwaryar ‘da ne ga marigayi tsohon shugaban kasar Idriss Deby.
Sanarwar to zo ne sa’o’i kadan bayan sanar da rasuwar shugaban kasar Idriss Deby, wanda ya rasu kwana guda bayan ayyana shi a matsayin wanda ya lashe zaben karo na shida, yana da shekaru 68.
Sojojin sun ce Deby ya jagoranci rundunarsa a karshen makon da ta gabatar zuwa sansanin sojin dake yaki da yan tawaye wadanda suka kaddamar da wani gagarumin kutse zuwa arewacin kasar a ranar zabe.
Shugaban Chadi Idriss Deby ya rasu.
Rasuwar tasa ta biyo bayan raunin da ya ji a bakin daga, kamar yadda mai magana da yawun rundunar sojin kasar Janar Azem Bermandoa Agouna  ya bayyana Deby ya rasu kwana guda da bayyana shi a matsayin wanda ya sake lashe zaben kasar karo na shida, kamar yadda sakamakon zaben da aka fitar na ranar Litinin ya bayyana.
Sakamakon ya nuna Deby mai shekaru 68, wanda ya hau karagar mulki a 1990, ya samu kashi 79.3 na kuri’un da aka kada a zaben shugaban kasar na ranar 11 ga Afrilu.
Rahotanni sun bayyana cewa shugaba Deby ya je bakin daga ne a karshen makon da muke ciki don ziyartar sojojin da ke yaki da ‘yan tawaye da ke kan iyakar Libya.
Ko a lokacin yakin neman zaben Deby ya alkawarta kawo zaman lafiya da tsaro a yankin.
Yadda gobara ta kone dakin adana bayanan hukumar INEC.
Gobarar wadda ta tashi da karfe goma na safe, ta kone sashen adana bayanai na hukumar tare da janyo asara mai tarin yawa.
  Babban jami’in hukumar mai kula da shiyyar Kano Farfesa Riskuwa Arabu Shehu ne ya bayyanawa Freedom Radio cewa wata na’urar sanyaya daki ce ta fara kamawa da wuta a cikin dakin adana bayanai.
 Riskuwa ya ce, duk wasu bayanai na hukumar da ke dakin adana bayan sun kone kurmus.
 Tuni dai jami’an hukumar kashe gobara suka samu nasarar kashe wutar ba tare da rahoton asarar rai ko guda ba.
Jognny McKinstry ya raba gari da kungiyar kwallon kafa ta Uganda.
McKinstry ya amince da kawo karshen kwantiragin bayan watanni 18 da kama aiki.
A wata sanarwa da hukumar kwallon kafa ta Uganda, FUFA, ta fitar ta mika godiya ga McKinstry kan irin gudunmawar da ya baiwa ‘yan wasan kasar.
Rahotanni na cewa, an bukaci McKinstry mai shekaru 35 da ya ajiye aikin horas da ‘yan wasan a farkon watan Maris din da ya gabata.
Dole ne a bai wa bangaren shari’a na jihohi cikakken ‘yanci – Majalisar Dattijai.
 Shugaban kwamitin kula da harkokin shari’a da kare hakkin bil adama na majalisar dattawa, Sanata Opeyemi Bamidele ne ya bayyana haka yayin zantawa da manema labarai a Abuja.
 Ya ce, abin kunya ne ace a wannan lokaci bangaren shari’a na jihohi na karkashin ikon gwamnonin, saboda haka majalisar dattijai za ta ci gaba da bai wa bangaren shari’a na jihohi goyon bayan da suke bukata don cimma muradun su.
 A baya-bayan nan ne dai kungiyar ma’aikatan bangaren shari’a suka fara wani yajin aiki don nuna adawa da ci gaba da dakile bangaren shari’a na jihohi da su ke zargin gwamnoni na yi.
Buhari ya gana da shugaba Bazoum Muhammed na Jamhuriyar Nijar a fadar Asorok.
 Hakan na cikin wani faifan bidiyo ne da fadar shugaban kasa ta yada ta shafin internet.
 A cikin sakon bidiyon wanda mai taimakawa shugaban kasa kan kafafen sada zumunta na zamani, Tolu Ogunlesi ya fitar, ta nuno gwamnonin jihohin Kebbi, Borno, Sokoto, Yobe, da kuma Zamfara cikin wadanda su ka yi maraba ga shugaban na Jamhuriyar Nijar a Abuja.
Kwamitin gasar Olympic a Najeriya zai baiwa ‘yan jarida horo.
Za a gudanar da taron bitar ne ga duk dan jaradar da ke bada rahotannin wasanni a ranar 27 da 28 ga watan Afirilu Shugaban kwamitin gasar Olympic ta kasa injiniya Habu Ahmad Gumel ya ce bitar tazo a daidai lokacin da ake bukatarta duba da yadda ake dab da fara gasar Olympic ta duniya.
“Yana da matukar mahimmanci mu bawa ‘yan jarida dake bada rahotannin wasanni horo na musamman duba da saura ‘yan watanni kadan a fara gasar Olympic ta 2020 a birnin Tokyo dake kasar japan,” a cewar Gumel.
Gobarar tankar mai ta hallaka mutane 12 – FRSC.
 Rahotanni sun ce lamarin ya faru ne a jiya lahadi, bayan da motar ta fadi a mahadar titin kauyen wanda dalilin haka mai ya kwaranye.
 Da ya ke jawabi kan faruwar gobarar, shugaban hukumar dakile abkuwar hadurra ta kasa reshen jihar Benue, Yakubu Muhammed, ya ce, direbar motar ya kasa shawo kan motar ce, lokacin da ya zo juyawa, wanda sanadiyar hakan motar ta fadi.
 A cewar sa, cikin wadanda suka mutun sun hada da: maza takwas da mata uku da kuma wani kankanin yaro.
Yanzu yanzu: Tottenham ta kori Jose Mourinho.
 Jose Mourinho wanda ya taba horas da kungiyoyin FC Porto, Chelsea, Real Madrid, Inter Milan da kuma Manchester united ya fara horar da kungiyar ce a watan Nuwamban shekarar 2019 inda ya kwashe tsawon watanni goma sha bakwai  yana horar da kungiyar ta Tottenham.
Tsaro: An kama ‘yan fashi da makami a Kaduna.
Wannan na cikin wata sanarwa mai dauke da sa hannun Jami’in hulda da Jama’a na rundunar ASP Muhammad Jalige.
Jalige ya ce, wasu makiyaya ne suka kai wa rundunar yan sanda labarin ‘yan fashin, inda kuma suka yiwa maboyar ta su dirar mikiya.
A yayin kamen nasu ‘yan sanda sun samu nasarar kwato shanu sama da Hamsin.
A cewar rundunar ‘yan sandan za ta dauki matakin da ya dace a kansu.
Buhari ya jinjinawa sojojin da ke yaki da boko haram.
 Muhammadu Buhari wanda ministan tsaro manjo janar Bashir Salihi Magashi mai ritaya ya wakilta, ya bayyana hakan ne yayin wata ziyara da ya kai shalkwatar dakarun operation lafiya dole da ke garin Maiduguri a jihar Borno.
 Muhammadu Buhari ya kuma ce, ba ko shakka dakarun na operation lafiya dole suna iya kokarinsu wajen ganin sun kakkabe ‘yan ta’addar boko haram a fadin kasar nan.
 Inda ya shaidawa sojojin da suka jikkata a bakin daga da kuma iyalan wadanda suka rasa rayukansu da cewa, gwamnati za ta ci gaba da kula da halin da suke ciki don rage musu radadin halin da suka shiga sakamakon sadaukar da rayukansu wajen kare rayuka da dukiyoyin al’ummar NAJERIYA.
Masu bukatar a raba kasar nan 2 za su fi kowa shiga tsaka mai wuya – Lai Muhammad.
Ministan yada labarai da raya al’adu Alhaji Lai Muhammed ne bayyana hakan a wata hira da gidan Radiyo a Lagos.
Alhaji Lai Muhammad y ace, idan aka raba kasar nan gida biyu kamar yadda wasu ke bukata,  to kuwa za’ a shiga cikin tsaka mai yuwa.
Ya ce, wadanda ke neman a raba kasar su za sufi shiga tashin hankali   sannan su bar kasar ba tare da sun shirya ba.
Ministan ya kara da cewa, idan har basu bada hadin kai wajen farfado da kasar nan ba, to kuwa bai kamata a riga ikirarin cewa a rabata ba.
Bamu dakatar da Kwankwaso ba – Uwar jam’iyyar PDP.
Hakan na cikin wata sanarwa da sakataren yaɗa labaran jam’iyyar na ƙasa Kola Ologbondiyan ya fitar da yammacin Lahadi.
Sanarwar ta bayyana ƙarara cewa, labarin da ake yaɗawa labari ne na ƙanzon kurege, a don haka ba ta dakatar da Kwankwaso ba.
Jam’iyyar ta jaddada cewa, kundin tsarin mulkin ta ya tanadi matakan da ake bi domin dakatar da mamba a kwamitin zartarwa na ƙasa ba wai kara-zube ba.
Ologbondiyan ya ƙalubalanci masu yaɗa labarin kan su kawo matakan da aka bi domin zartar da wannan mataki.
Jam’iyyar ta PDP ta kuma gargaɗi masu yaɗa wannan labarin da cewa ba zata lamunci hakan ba, domin zai iya taɓa ƙima da mutuncin jam’iyyar.
A wani ci gaban labarin kuma jam’iyyar ta PDP ta ƙaryata labarin cewa ta dakatar da tsohon Gwamnan jihar Neja Babangida Aliyu.
Jam’iyyar ta ce, ta lura da wani labari mara tushe da ake yaɗawa na cewar ta dakatar da shi.
A ƙarshe PDP ta nemi shugabanni da mambobin ta kan su yi watsi da irin waɗannan labarai, su haɗa kan su domin ciyar da jam’iyyar gaba.
Kuruciya ce ta sanya na ba da wasu fatawoyi da ake zargi na akansu a yanzu – Pantami.
A cewar shehin malamin, kalaman da ya yi kan kungiyar Al Qaeda da Taliban a shekarun baya , ya yi sune bisa kuskure, lokacin yana da karancin shekaru.
 A baya-bayan nan dai Pantami na fuskantar suka daga wasu al’ummar kasar nan game da kalaman da ya yi a shekarun baya, wanda ke nuna alamun yana goyon bayan kungiyar Al-Qaeda da Taliban.
 Masu amfani da kafafen sada zumunta sun bukaci ministan da ya yi murabus ko kuma in ya gaza yin hakan, shugaba Buhari ya sallame shi.
 Da ya ke amsa tambayoyi yayin tafsirin azumin watan Ramadan a masallacin Al-Noor da ke Abuja a jiya Asabar, Shehin Malamin ya ce, da ya girma ya kara hankali ya fuskanci illar kalaman da ya yi wanda wasun su ya yi su ne lokacin yana jami’a.
 ‘‘A cikin shekaru 15 da suka gabata na rika zagayawa sassa daban-daban na kasar nan ina gabatar da mukala da ke nuna adawa da ta’addanci.
Na ziyarci Katsina, Gombe, Borno, Kano har zuwa Difa a Jamhuriyar Nijar ina wa’azi kan kyamatar ayyukan ‘yan ta’adda’’ inji Pantami.
 ‘‘Na sha kalubalantar akidar boko haram karara a bainar jama’a, a wurare da dama.
Na yi rubuce-rubuce da harshen hausa, ingilishi da larabaci duk da ke sukar akidar ‘yan ta’adda’’  ‘‘Ko da kalaman da na yi da ake buga misali da shi a yanzu, na yi shine saboda a lokacin ina da karancin shekaru, ina jami’a a lokacin’’.
 ‘‘Na fara wa’azi lokacin ina dan shekaru 13, a lokacin malamai da dama ba su san gaskiyar lamari game da al’amura da suke faruwa na kasa da kasa a sassa daban-daban na duniya ba, amma sai su rika daukar matsaya kan abin da basu da cikakken masaniya akai, sai kuma daga bisani su dawo su nemi afuwa a kai- inji Shehin malamin.
Dalilin da ya sa muka dakatar da Kwankwaso daga jam’iyya – PDP.
 Bayanin dakatarwar na kunshe ne cikin wata wasika da tsagin jam’iyyar da ke biyayya ga tsohon ministan kasashen wajen kasar nan Ambasa Aminu Wali, ya fitar.
 Takardar dakatarwar na dauke ne da sanya hannun sakataren tsagin shugabancin da ke biyayya ga Aminu Wali, H.
 Rahotanni sun ce jam’iyyar PDP a jihar Kano dai ta dare gida biyu, inda daya bangaren shugabancin ke biyayya ga tsohon gwamnan jihar Kano Sanata Rabi’u Musa Kwankwaso, yayin da daya bangaren ke biyayya ga Aminu Wali.
 A yayin taron zaben sabbin shugabannin shiyyar arewa maso yamma da ya gudana a garin Kaduna a ranar asabar ta makon jiya, an yi ta bata kashi tsakanin ‘ya’yan jam’iyyar wanda ya kai ga farfasa akwatunan zabe da takardun kada kuri’a.
Cutar Corona ta kashe mutane miliyan 3 a duniya – Jami’ar John Hopkins.
 Wannan rahoton na zuwa ne a lokaci guda da cutar ke kara tsamari a kasashen Brazil, India da kuma Faransa.
 A cewar jamira ta John Hopkins wadanda suka kamu da cutar a duniya yanzu sun zarce miliyan dari da arba’in.
 Tuni dai hukumar lafiya ta duniya WHO ke ci gaba da shawartar shugabannin duniya da su ci gaba yin allurar riga-kafin cutar don dakile yaduwarta.
A kullum muna ciyar da mutane dubu 75 abincin buda baki a Kano – Ganduje.
Mai taimakawa gwamnan Kano na musamman kan kafofin yada labarai na radio da talabijin, Abubakar Kofar-Naisa ne ya bayyana haka ga manema labarai.
A cikin wata sanarwa mai dauke da sa hannunsa, da ya rabawa manema labarai, ta ce, akwai cibiyoyin rabon abinci akalla guda dari da hamsin a kananan hukumomi takwas da ke birnin Kano.
Abubakar Kofar Na’isa wanda shine jami’in yada labaran kwamitin kula da rabon abincin azumin na gwmanatin Kano, ya ce, tun bayan fara shirin a shekarar 2015, a duk shekara gwamnatin Kano tana kara adadain cibiyoyin rabon abincin don jama’a su amfana.
Yaki da ‘yan bindiga: Gwamna Masari ya tura Karnuka gadin makarantun kwana a Katsina.
Kwamishinan ilimi na jihar Dr.
Badamasi Chiranchi ne ya bayyana haka yayin zantawa da manema labarai a garin Katsina.
Ya ce, karnukan za su rika tallafawa jami’an tsaro da ke kula da tsaron makarantun kwana ne da ke jihar.
A cewar kwamishinan an bai wa gwamnatin jihar shawara ce kan daukar wannan mataki, saboda karnuka suna da nasibi da Allah ya yi musu da za su iya gano marar gaskiya tun daga nesa.
A watannin baya ne dai wasu ‘yan bindiga suka sace daliban makarantar sakandiren Kankara su 342 kafin daga bisani jami’an tsaro su samu nasarar ceto su.
Direba na sakatariya ta duk kiristoci ne – Martanin Pantami ga masu alakanta shi da ta’addanci.
A cewar Pantami ko-kadan shi ba makiyin mabiya addinin kirista bane, kamar yadda wasu ke yadawa, domin kuwa direban sa da sakatariyar sa duk mabiya addinin kirista ne.
Dr Isa Ali Pantami ya bayyana hakan ne yayin zantawa da manema labarai.
Ya ce, direban sa mai suna Mai-Keffi mabiyin addinin kirista ne haka ma sakatariyar sa, Nwosu ita ma kirista ce, saboda haka rashin adalci ne a rika alakanta shi da cewa baya kaunar mabiya addinin kirista.
Yau Malam Aminu Kano ke cika shekaru 38 da rasuwa.
 Malam Aminu Kano ya halarci kwalejin Katsina kafin daga bisani ya zarce zuwa sashen nazarin ilimi da ke jami’ar London shi da tsohon firaministan Najeriya, Sir Abubakar Tafawa Balewa.
 Malam Aminu Kano ya samu takardar shaidar koyarwa a jami’ar London, inda ya zama malami ya kuma koyar a kwalejin horas da malamai da ke Bauchi.
 Lokacin da ya ke koyarwa a Bauchi ya shahara wajen sukar salon mulkin turawan mulkin mallaka.
 A shekarar 1943 shida Sa’adu Zungur da Abubakar Tafawa Balewa suka kafa wata kungiyar siyasa da ake wa lakabi da BAUCHI Bauchi General Improvement Union.
 A shekarar 1948 ne kuma ya zama shugaban makarantar Maru da ke jihar Sokoto sannan aka zabe shi a matsayin sakataren kungiyar malaman arewacin Najeriya.
 Lokacin da ya ke zaune a Sokoto ya ba da gudunmawa wajen bunkasa ilimin Qur’ani a makarantu.
 Haka kuma a Sokoton ne ya shiga Jam’iyyar Mutanen Arewa, wanda ita ce daga bisani ta rikide ta zama jam’iyyar NPC.
 Malam Aminu Kano ya balle daga jam’iyyar NPC, inda shi da wasu ‘yan gwagwarmaya suka kafa jam’iyyar NEPU.
Farashin kayayyaki a kasuwar ‘Yankaba ba yabo ba fallasa – Inji masu sayayya.
 Kamar yadda a rahoton da muka kawo muku kan farashin kayayyaki a wasu kasuwanni a jiya, ya nuna yadda ake samun karin farashin, sai dai a kasuwar ‘Yankaba da ke karamar hukumar Nassarawa da muka ziyarta da safiyar yau, lamarin ya sha bamban.
 Domin kuwa a zantawa da muka yi da wasu daga cikin mutanen da suka zo kasuwar don sayayya, akasarin-su sun bayyana cewa, farashin ya sauko idan aka kwatanta da kafin fara azumi.
 Sai dai wasu na da ra’ayin cewa har yanzu da sauran rina a kaba, domin a wasu nau’ikan kayayyakin har yanzu farashin su hauhawa su ke yi.
 Misali: farashin shinkafa, wake, doya duk basu sauya ba a kasuwar, amma kayan miya da na marmari har ma da dankalin turawa duk farashinsu sun tashi.
 Muhammad Abdulkarim Kazodi shine mataimakin shugaban kungiyar masu sai da dankalin turawa ta kasa reshen jihar Kano, ya ce dalilin da ya sa farashin dankalin turawa ya tashi a kasuwar yana alaka ne da karancin sa ba wai azumi ne ya janyo tashin farashin ba.
 Al’umma dai na fata ‘yan kasuwar za su rika la’akari da falalar da ke cikin wata Ramadan don sassautawa jama’a.
Shekara daya kenan cif da rasuwar Abba Kyari.
 Ya kuma fara karatun boko a makarantar St.
Paul College da ke Wusasa a Zari’a.
 Abba Kyari ya samu digirinsa na farko kan nazarin zamantakewar dan adam a jami’ar Warwick da ke Ingila a 1980, kafin daga bisani ya kuma yin wani digiri din kan nazarin aikin lauya a jami’ar Cambridge a buraniyar.
 Ya kuma halarci makarantar nazarin aikin lauya ta Najeriya 1983  Bugu da kari Abba Kyari ya kuma samu digiri na biyu akan harkar shari’ar a jami’ar Cambride a 1984.
 Alakar-sa da shugaba Buhari ta fara ne a 1976 lokacin da Buharin ya ke rike da mukamin gwamnan mulkin soji na jihar Borno.
 A watan Agustan shekarar 2015 ne kuma shugaban kasa Muhammadu Buhari ya nadashi a matsayin mukamin shugaban ma’aikatan fadar shugaban kasa, mukamin da ya rike har zuwa lokacin mutuwar-sa a ranar 17 ga watan Afrilun 2020.
Ahmed Musa zai taimaka wa Pillars lashe kofin bana – Ganduje.
A wani ƙwarya-ƙwaryar taro na masu ruwa da tsaki a harkar ƙwallon ƙafa da wasanni, da ya gudana ranar Jumu’a a fadar Gwamnatin jihar, gwamna Ganduje ya gabatar da ɗan wasan biyo bayan amincewa da ɗan wasan ya yi tare da saka hannu kan kwantiragin wakiltar tawagar zuwa ƙarshen gasar kakar Firimiya ta Najeriya NPFL 2021.
“Babu shakka dawowar ka zuwa Kano Pillars ya nuna ƙaunar ka da kishin ka a kan ƙungiyar da kuma tuna baya da ka yi”.
“Kai sananne a duniya gaba ɗaya, tabbas mun yi babban kamu, zamu ci gaba da taimakawa tawagar, kai ma muna fatan zaka taimaka wajen ganin ƙungiyar ta lashe kofi na Najeriya nan gida Kano “ inji gwamna Ganduje.
Daga cikin waɗanda suka karɓi dan wasan tare da taimakawa gwamnan wajen ƙaddamar da ɗan wasan, akwai shugaban hukumar wasanni ta jihar Kano Alhaji Ibrahim Galadima.
Sai Kwamishinan Wasanni Kabiru Ado Lakwaya da Mataimakin Gwamna Nasiru Yusuf Gawuna da shugaban ƙungiyar Kano Pillars, Alhaji Shu’aibu Surajo Yahaya Jambul.
Sojojin Najeriya sun kashe kwamandojin Boko Haram 18 a jihar Borno.
 A cewar rundunar cikin kwamandojin boko haram da sojojin suka kashe har da Bukar Gana Fitchmeram da akewa lakabi da Abu Aisha.
 Mai magana da yawun rundunar burgediya janar Muhammed Yerima ne ya bayyana haka yayin zantawa da manema labarai.
 Ya ce, ‘yan ta’addar sun fada komar dakarun sojin Najeriyar ne lokacin da suke kokarin kai wani harin ramuwar gayya a garin Damasak da ke jihar Borno.
Riga-kafin Corona: Ba a samu rasa rai ko daskarewar jini a Najeriya ba – WHO.
 Shugaban hukumar kula da lafiya a matakin farko Dr.
Faisal Shuaib ne ya bayyana haka yayin wani taron manema labarai a ranar juma’a a Abuja.
 Sai dai a cewar sa, an samu labarin ciwon jiki, amai, gudawa, ciwon kai, kasala da zazzabi da dan sauran wasu kunji-kunji a wasu jihohi biyar.
 Jihohin da aka fi samu korafin sun hada da: Lagos, Kaduna, Yobe, Kebbi da kuma Cross River.
 An dai fara allurar rigakafin ta Astrazaneca a Najeriya a ranar goma sha biyar ga watan jiya na Maris.
Duk da gargadin Muhyi har yanzu ana samun tashin farashi a wasu kasuwannin Kano..
 A ziyayar da freedom radio ta kai wasu daga cikin kasuwanni, ta gano cewa, kayayyaki musamman na masarufi farashinsu hauhawa ya ke karayi a ko da yaushe.
 Misali a kasuwar sai da kayan marmari ta ‘yan lemo da ke Na’iba, a zantawar freedom radio da wasu daga cikin ‘yan kasuwar, sun ce, sukan sai da kayan ne kamar yadda suma suka samu.
 Malam Murtala Yunusa shine jami’in hulda da jama’a na kasuwar, ya ce, yanayin rashin samun wadatar ruwan sama ne ya janyo karancin kayan marmarin.
 Sai dai a kasuwar Tarauni, lamarin ya sha bamban da na kasuwar ‘yan lemo inda anan farashin ya sauko kasa da yadda aka saba saya kafin fara azumi.
Za a fara rajistar sabbin layukan waya da lambar NIN a ranar 19 ga Afrilu.
 Ministan sadarwa da bunkasa fasahar tattalin arziki Dr.
Isa Ali Pantami ne ya bayyana haka ta cikin wata sanarwa da daya daga cikin masu taimaka masa Dr Femi Adeluyi ya fitar.
 Sanarwar ta ce, sayar da sabbin layuka da aka dakatar da yi a baya, za a ci gaba da yin-sa daga ranar 19 ga watan Maris, kamar yadda aka saba tun da fari.
Matawalle ya dakatar da dagacin da ke sayarwa ‘yan bindiga makamai.
 Matawalle ya ce, bazai lamunci ayyukan ta’addanci ya ci gaba da faruwa a jihar ba.
An dai sanar da dakatar da dagacin ne a yau juma’a, wanda daraktan yada labaran gwamnan jihar Yusuf Idris ya fitar ya kuma rabawa manema labarai.
Sanarwar ta ce wanda ake zargin an kama shi ne lokacin da ya ke mika makamai ga wani mai suna Kabiru Bashiru dake garin Maniya a masarautar Shinkafi, har ma ya karbi wani kaso daga cikin kudi na naira N100,000.
Dan tsami: Mutane 10 sun mutu a Kano an kwantar da 400 a asibiti.
Kwamishinan lafiya na jihar Kano Dr.
Aminu Ibrahim Tsanyawa ne ya bayyana haka ta cikin wani faifan bidiyo da aka rabawa manema labarai yau anan Kano.
Ya ce, cikin wadanda suke karbar magani a asibitin, akwai wasu guda hamsin wadanda suka kamu da ciwon hanta.
Kwamishinan ya kuma shawarci jama’a da su guji amfani da sinadarin dan tsami a wannan lokaci na azumi, domin gudun ta’ammali da wanda ya gurba ce.
Karancin abinci: za a samar da hukumar kula da Abinci ta kasa.
Wannan ya biyo bayan nazari da kuma amincewa da rahoton kwamitin majalisar dattawa kan Noma da raya Karkara.
Shugaban kwamitin, Sanata Abdullahi Adamu, ya ce samar da hukumar zai aiwatar da manufofin hukumar kula da Abinci ta Kasa baki daya don tabbatar da samar da ingantaccen kayan masarufi a kasar nan.
Ya ce, karkashin hukumar ne za ta magance matsalolin da ake fuskanta na karancin abinci musamman lokacin da aka fada yanayi na annoba.
Sai dai kafin a zartar da kudurin, kan ‘yan majalisar ya rarrabu kan yiwuwar kafa hukumar.
Yajin aiki: majalisar wakilai ta goyi bayan bai wa bangaren shari’a ‘yancin cin gashin kai.
Kwamitin majalisar kan harkokin shari’a ya bayyana hakan ne a ganawar sa da mambobin kungiyar ma’aikatan bangaren shari’a ta kasa jiya a Abuja.
Shugaban kwamitin, Onofiok Luke, ya ce majalisar ta goyi bayan su ne, sakamakon yadda bangaren shari’ar ke da matukar muhimmanci ga dorewar dumokradiyya da ayyukan bangarorin gwamnati uku.
A cewar kwamitin majalisar, yana bukatar samun karin bayani daga kungiyar lauyoyin don lalubo hanyoyin magance matsalar su.
Zargin badakala: majalisar dattijai ta bukaci ministar kudi ta gurfana a gabanta.
Kwamitin majalisar da ke sanya idanu kan Kudaden Jama’a ne ya bukaci da su gurbafana a gaban sa.
Kwamitin yayi zargin cewa an fitar da kudi na farko da yawan su ya kai sama da naira biliyan uku sai kudi na biyu da aka fitar shima da ya kai sama da naira biliyan biyu a shekarar 2005 da kuma wata biliyan daya da aka fitar a shekarar 2006.
A cewar rahoton babban Akanta Janar na tarayya wanda kwamitin majalisar dattawa ke nazarta karkashin jagorancin Sanata Matthew Urhoghide, ya bayyana cewa an cire kudaden ne tsakanin watan Maris da Disambar shekarar 2000.
A cewar kwamitin, lokacin da ya tuhumi darakta janar na hukumar Jelani Aliyu ga me da fitar da kudin, sai yace an cire su ba tare da sanin hukumar ba.
Tsaro: harin yan ta’adda ya sanya mazauna Damasak tserewa zuwa Nijar.
Hukumomin gwamnati sun ce aƙalla mutane 10 aka kashe a Larabar nan, yayin da wasu da dama suka ji rauni, kana wasu dubbai suka bazama cikin dazuka.
A cewar su, ya zuwa yanzu, akalla mutane dubu dari ne suka tsere daga garin Damasak na jihar Borno zuwa Jamhuriyar Nijar mai makwabtaka da su a Larabar sakamakon yawaitar hare-haren mayakan Boko Haram.
An kuma gano cewa daruruwan gidaje na farar hula, da shagunansu da gine-ginen gwamnati gami da hedkwatar rundunar ‘yan sanda sun kone kurmus sakamakon cinna musu wuta da maharan suka yi.
Harin na Laraba a Damasak, an sanya shi a jerin hare-hare mafi muni, wanda kuma shi ne na karo na shida a cikin makonni biyu da suka gabata.
Sai dai har kawo yanzu babu wata sanarwa a hukumance da ta fito kan matsayin garin, wanda ya zuwa yanzu kimanin shekaru 11 kenan yankin na fama da hare-haren ‘yan ta’addan.
‘Yan damfarar Internet sun sace Naira Miliyan 10 albashin ma’aikata a hukumar JAMB.
Shugaban hukumar ta JAMB farfesa Ishaq Oloyede ne ya bayyana haka yayin zantawa da manema labarai a Abuja.
Ya ce, a yanzu hukumar ba ta bukatar dalibai da za su yi rajistar rubuta jarabawar ta JAMB da su yi amfani da adireshin Email din su, saboda gudun kar ya fada hannun masu kutse ta internet.
A cewar sa, hukumar tana ci gaba da aiki tukuru don ganin ta dakile matsalolin da ya janyo masu kutsen su ka samu damar shiga shafin hukumar tare da karkatar da kudaden ma’aikatan zuwa wani asusu na daban.
Sai dai ya ce, bayan da aka gudanar da bincike, an samu nasarar kama wani da ake zargi yana da masaniya kan batun mai suna Sahabi Zubairu mazaunin garin Takum da ke jihar Taraba.
Al’ummar wani kauye a Katsina sun kashe ‘yan bindiga 30.
 Rahotanni sun ce, al’ummar kauyen da suka hada da ‘yan kungiyar sintiri sun yi kofar rago ga ‘yan bindigar ne, kafin daga bisani suka afka musu wanda sanadiyar haka talatin daga cikinsu suka mutu.
 Wani mazaunin kauyen na Majifa ya shaidawa jaridar Daily Trust cewa, lamarin ya faru ne a shekaran jiya litinin.
 ‘‘Da farko al’ummar kauyen sun samu labarin cewa, ‘yan bindigar suna shirin kai musu hari da dad-dare lamarin da ya sa su ka zauna cikin shiri, suka yi musu kofar rago, suka afka musu, sannan suka kashe talatin daga cikinsu’’ a cewar sa.
 Rahotanni sun ce, ko a ranar lahadi da ta gabata, mazauna kauyen Magama da ke yankin karamar hukumar Jibia, sun dakile wani yunkurin harin da ‘yan bindigar su ka kai musu tare da kashe uku daga cikinsu.
NBS: An samu tashin farashin kayayyaki mafi muni a Najeriya cikin shekaru 4.
A cewar NBS farashin kayayyakin ya tashi da kaso 18.17.
Wannan adadi dai ya nuna cewa, an samu gibin 0.82 fiye da yadda farashin yake a watan shekaran jiya na Fabrairu, wanda ya tsaya akan kaso 17.33.
Rahoton hukumar kididdiga ta kasar da aka wallafa a yau alhamis, ya nuna cewa, tashin farashin kayayyakin da aka samu shine mafi muni cikin shekaru hudu da suka gabata.
A bangare guda rahoton na NBS ya kuma nuna cewa a birane an samu hauhawar farashin da kaso 18.76, ya yin da a yankunan karkara aka samu hauhawar farashin da kaso 17.60.
Ina kan kudiri-na, na fitar da ‘yan Najeriya miliyan 100 daga kangin talauci – Buhari.
 A cewar gwamnatin, daya daga cikin manufofin da ta bullo da su don cimma kudirinta shine, kaddamar da shirin bunkasa makamashin gas (National Gas Expansion Program).
 Karamin ministan man fetur Chief Timipre Sylva ne ya bayyana haka lokacin da ya ke jagorantar bikin bude taron tuntuba kan shirin bunkasa makamashin Gas a jihar Imo.
 Ya ce shiriin zai samarwa miliyoyin ‘yan Najeriya aikin yi musamman matasa, wadadan za a basu horo na musamman yadda za su dogara da kansu.
 A cewar ministan tun farko shugaba Buhari ya sanya shirin cikin tsarinsa na kakkabe talauci tsakanin al’ummar kasar nan kafin nan zuwa shekarun 2030.
PDP: Za mu sasanta Tambuwal, Kwankwaso, Aminu Wali.
 An dai samu sabani tsakanin manyan masu fada aji a jam’iyyar ta PDP a yankin arewa maso yamma ne yayin zaben shugabannin shiyyar da aka gudanar a makon jiya.
 Rahotanni sun ce, an yi taho mu gama tsakanin magoya bayan tsohon gwamnan jihar Kano Sanata Rabi’u Musa Kwankwaso da magoya bayan gwamnan jihar Sokoto Aminu Waziri Tambuwal a yayin zaben shugabannin yankin arewa maso yamma na jam’iyyar ta PDP a garin Kaduna, wanda sanadiyar haka aka dakatar da zaben.
 Wata majiya ta shaidawa jaridar Daily Trust cewa, tuni wasu magabatan jam’iyyar suka fara tattauna hanyoyin da za abi don magance rikicin da ke tsakanin ‘yan siyasar uku.
 Majiyar ta kuma ce rikicin ya barke ne sakamakon mukamin mataimakin shugaban jam’iyyar shiyyar arewa maso yamma wanda aka warewa jihar Kano.
 Mai magana da yawun jam’iyyar PDP Kola Ologbondiyan ya tabbatar da cewa tuni jam’iyyar ta fara shirye-shiryen sasanta manyan ‘yan siyasar yankin na arewa maso yamma.
Hukumar Consumer ta kama gurɓataccen manja a Kano.
An kama kayayyakin a wani sumame da jami’an hukumomin suka kai kasuwannin Singa da Sabon Gari da Kasuwar Kurmi da kuma Kasuwar Rimi.
Mai taimakawa Gwamnan Kano kan ayyukan hukumar KAROTA Malam Nasir Usman Na’ibawa ya yiwa Freedom Radio karin bayani a kai.
Ya ce, kayyakin da aka kama sun haɗa da hodar da ake haɗa madara da manja.
Sannan an kama gurɓatattun magunguna waɗanda ake amfani da su a Islamic Chemist.
Ya ce, tuni aka shiga faɗaɗa bincike a kai, ganin yadda ake ƙara bankaɗo kayayyakin da tunani bai kai kan su ba.
Hotunan kayayyakin da aka kama:  .
Akwai hatsari cikin yaɗa labaran ƙarya musamman a watan Azumi – Dr. Ruƙayya.
Da take zantawa da Freedom Radio, Dr.
Ruƙayya Yusuf Aliyu ta sashen koyon aikin jarida na jami’ar Bayero ta ce, akwai buƙatar al’umma su ƙara lura sosai da irin saƙonnin da wasu ke amfani da su a wannan lokaci wajen aikewa mutane, tare da neman su ƙara yaɗa shi.
Ruƙayya ta ce, akwai bukatar jama’a su riƙa taka tsan-tsan game da irin saƙonnin da ba su da tabbacin ingancinsu domin gudun fadawa tarkon labaran ƙire.
Ta ce, abin takaici ne yadda ake ƙara samun yawaitar labaran ƙanzon kurege a tsakanin al’umma, musamman a ce abu ya kai ga yin amfani da addini.
Ta kuma yi kira ga malamai da shugabanni da kafafen yaɗa labarai, kan su yi amfani da damar su wajen ƙara wayar da kan al’umma kan illar da hakan kan haifar.
PDP Kwankwasiyya ta nemi Aminu Wali ya bayyana a gaban kwamitin ladabtarwa.
A wata sanarwa da shugabancin jam’iyyar na mazaɓar Hotoron Kudu ya fitar, ta ce, ana zargin ambasadan da yiwa jam’iyyar zagon ƙasa a don haka aka gayyace shi domin ya zo ya kare kan sa.
Da yake karin bayani a kai, Sakataren yaɗa labaran jam’iyyar na jihar Kano, Bashir Sanata ya ce, ɗaukar wannan mataki ya zama dole, la’akari da zarge-zargen da suke yiwa ambasada Walin.
Sanata ya ce, ana zargin Ambasada Aminu Wali da ƙin bai wa jam’iyyar gudunmawa a zaɓen 2019.
Na biyu kuma yana mu’amala da Gwamnatin jam’iyyar APC a Kano, ta yadda baya iya yin hamayya da ita.
Sai dai har kawo lokacin da muke haɗa wannan rahoto, tsagin Aminu Wali bai ce komai ba a kan lamarin.
EFCC ta cafke Rochas Okorocha.
Jaridar Daily Trust ta rawaito cewa, jami’an hukumar sun cafke Okorocha ne da yammacin jiya Talata a Abuja.
Ana zargin tsohon Gwamnan wanda ya mulki jihar Imo daga shekarar 2011 zuwa 2019 da yin sama da faɗi da dukiyar al’umma, zargin da ya musanta.
A baya dai Gwamnatin jihar ta yanzu ƙarƙashin Gwamna Hope Uzodinma ta ƙwace wasu kadarori da ake zargin matar Ukorocha ta mallaka ba bisa ƙa’ida ba.
Ko a cikin watan Fabrairun da ya gabata tsohon Gwamnan ya bayyana a gaban ƴan sanda bayan wani rikici da ya shiga da jami’an Gwamnati mai ci, game da kadarorin matarsa da aka ƙwace, kafin daga bisani su sallame shi.
Wannan dai shi ne, babban kamun da hukumar yaƙi da rashawa ta yi, tun bayan hawan sabon shugaban ta Abdurrashid Bawa.
Ganduje zai gabatar da Ahmad Musa a matsayin dan wasan Kano Pillars.
A cikin wata sanarwa da shugaban kungiyar Kano Pillars, Suraj Yahaya Jambul ya fitar mai dauke da sa hannun jami’in yada labarai na kungiyar, Lurwan Idris Malikawa wanda aka wallafa a shafin Internet na Kano Pillars, ,ta ce hakan ya biyo bayan, yarjejeniya tsakanin dan wasan da tawagar ta Pillars , wacce kamfanin Shirya gasar Firimiyar Najeriya (LMC), ya jagoranta.
Sanarwar ta kara da cewa, kamfanin na LMC bisa takardar da shugaban gudanarwar sa Malam Salihu Abubakar ya sakawa hannu ta tabbatar da daukar dan wasa Ahmad Musa, a matsayin babban dan wasa jagora kana kuma Jakadan gasar , zuwa karshen kakar wasa ta 2021.
Daga cikin Yarjejeniyar da aka cimma da dan wasan a cewar Malikawa, ta hada da amincewa dan wasan ya koma duk tawagar da ta nemeshi a fadin Duniya, da zarar ya samu hakan a kowanne Lokaci.
“Muna murna da dawowar dan wasan mu Ahmad Musa, daman namu ne zamu ci gaba da bashi goyon baya da taimaka masa a ko da yaushe a duk inda ya samu kansa” “Haka zalika muna yi masa addu’ar Allah ya yi masa jagoranci a dukkan Lamuran sa” inji Lirwanu Idris Malikawa.
Ahmad Musa, ya wakilci Kano Pillars a shekarar 2009, inda ya kare kakar wasa ta shekarar a matsayin dan wasan da yafi kowa zura kwallaye.
Inda ya zura Kwallaye 18, kafin ya koma taka Leda a tawagar VV Venlo dake kasar Holland (Netherland).
Ana zargin jami’in KAROTA da kashe wani magidanci a Kano.
Magidancin dan kimanin shekaru 35 da haihuwa mai suna Mustapha Muhammad ya rasa ransa bayan da jami’in KAROTAN ya caka masa wukar.
Al’amarin ya samo asali ne a lokacin da jami’in KAROTAN ya zargi dan Adaidaita sahun da tsallake layi.
Abinda ya kuma janyo cacar baki tsakanin jami’in na KAROTA da mai babur din Adaidaita sahu.
Daga nan kuma dan KAROTA ya zaro wuka tare da cakawa marigayin wanda ya je wurin domin sullhunta mai babur din da dan KAROTA, kamar yadda dan uwan marigayin mai suna Bello Haruna ya bayyana.
Jami’in hulda da jama’a na hukumar KAROTA, Nabulisi Abubakar kofar Na’isa ya ce “Mun samu rahoton afkuwar lamarin kuma yanzu haka ‘yan sanda na cigaba da gudanar da bincike.” “Kamar yadda yake a tsarin gudanarwar aikin hukumar KAROTA ba ma yin magana idan abu yana gaban binciken ‘yan sanda,” a cewar Nabulisi Abubakar.
Haka zalika shi ma mai Magana da yawun rundunar ‘yan sandan Jihar Kano DSP Abdullahi Haruna Kiyawa shima bai ce komai ba a kan batun.
Ku rika taimakawa marasa galihu a lokacin azumi – Buhari ga masu hannu da shuni.
A cikin wani sako da babban mataimaki na musamman ga shugaban kasa kan harkokin yada labarai Femi Adesina ya fitar a madadin shugaban kasa, ya kuma yi addu’ar Allah ya karbi ibadun al’ummar musulmi da kuma kara hadin kai da zaman lafiya da ci gaban Najeriya.
Sakon ya kuma bukaci al’ummar musulmi da su kasance masu juriya da hakuri da kuma yin watsi da duk wani al’amari da zai janyo rugujewar kasar nan.
Haka zalika a cewar Garba Shehu shugaban kasar ya kuma bukaci masu hannu da shuni da su rika tallafawa marasa galihu musamman wadanda ke rayuwa a sansanonin ‘yan gudun hijira.
Astrazeneca: An tsawaita wa’adin rigakafin corona kason farko.
Wannan dai ya biyo bayan bukatar da ‘yan Najeriya ke yin a karbar rigakafin kashin farko.
Tun da fari dai gwamnatin tarayya ta sanya ranar yau ta zamo ranar da za a rufe yin rigakfin cutar kashin farko, wanda a yanzu haka an yiwa yan Najeriya kimanin miliyan daya da dubu dari biyar allurar rigakafin.
Shugaban hukumar lafiya a matakin farko na kasa Dr.
Faisal Shuaib ne ya bayyana hakan lokacin da yake bada jawabi kan matakin yan Najeriya ga me da rigakafin corona.
Faisal Shuaib ya ce, hukumar su za ta yi aiki da hukumomin da ke yaki da ayyukan cin hanci da rashawa wajen bankado wadanda suka karbi shaidar rigakafin ta karya.
Ta’addanci: ‘Yan bindiga sun kashe mutane 2 a Kaduna.
Kazalika ‘yan bindigar sun kone gidaje bakwai da mota daya tare da babur yayin harin.
Wannan dai na cikin wata sanarwa da kwamishinan tsaro da harkokin cikin Gida Samuel Aruwan ya fitar.
Ta cikin sanarwar Aruwan ya bayyana sunayen mutanen biyu da aka kashe da suka hadar Joshua Dauda da dansa mai shekaru bakwai Philip Dauda.
A cewar sanarwar tuni jami’an sintirin suka fatattaki mahaharn lamarin da ya tilasta musu tserewa zuwa daji, sai dai sojoji sun yi nasarar kwato wasu akwatuna 8 da harsasai.
Ba a zabe ni don in rika biyan albashi ba – El-Rufai.
 Wannan na zuwa ne a lokaci guda da gwamnatin jihar ta sallami wasu ma’aikatan kananan hukumomi 4000 daga kananan hukumomi 23 da ke jihar  A cikin wata sanarwa mai dauke da sa hannun mai magana da yawun gwamnan Muyiwa Adekeye, ta ce, an zabi gwamnan ne domin ya daidaita tsakanin marasa galihu da masu hannu da shuni da ke jihar, da kuma gina sabbi tare da gyaran makarantu da suka lalace, gyara asibitoci, kwaskware abubuwan more rayuwa.
 Nasir El-Rufai a cewar sanarwar, burin sa shine mai da jihar ta zama abin sha’awa ga masu son zuba jari na ketare da na cikin gida.
 Sanarwar ta kuma ce kudade da gwamnati ke kashewa wajen biyan albashi yana kara yawa, ya yin da a bangare guda, kudaden da gwamnatin jihar ke karba daga asusun tarayya raguwa ya ke.
 Gwamna El-Rufai ta cikin sanarwar dai ya kuma ce a watan Nuwamban shekarar 2020, gwamnatin jihar Kaduna ta karbi jimillar naira biliyan 4.83 daga asusun tarayya, ya yin da ta biya albashin naira biliyan 4.66 wanda, abin da ya rage a hannunta da za ta yi ayyukan raya kasa shine naira miliyan 162.9.
 Haka zalika ya ce, a shekara da ta gabata 2020 duk kudade da gwamnatin jihar ta karba daga asusun tarayya albashi ta rika biya da su, da dan wasu bukatu na kunji-kunji, wanda wasu lokutan ma kudaden ba sa iya biyan bukatun albashin gaba daya.
 ‘‘A watan Maris bayan da muka biya albashi abin da ya rage mana shine naira miliyan 321 kacal’’ a cewar El-Rufai.
Yau Sheikh Jafar ke cika shekaru 14 da rasuwa.
 Shehin malamin ya rasa ransa ne lokacin da ya ke jagorantar sallar asubahi a masallacin Almuntada da ke Dorayi a Kano, bayan da ‘yan bindiga suka bindige-shi.
 An-haifi marigayi Sheikh Jafar Mahmud Adam a garin Daura da ke jihar Katsina a cikin shekarun 1960.
Marigayi Jafar ya fara karatun allo a gidansu da ke Daura a wurin mijin yayar sa mai suna Malam Haruna, wanda kuma dan uwa ne na jini gare shi.
 Daga nan kuma sai aka mayar da shi wajen wani malami mai suna Malam Umaru a wani gari wai shi “Koza” da ke arewa da Daura.
 Daga bisani sun dawo Kano tare da malamin nasa a 1971, inda ya zauna a makarantar Malam Abdullahi a unguwar Fagge.
  Rahotanni sun ce dama can Sheikh Jafar ya fara haddar alkur’ani mai girma, wanda ya kammala a shekara ta 1978.
 Bayan ya yi haddar Alkur’ani sai kuma ya shiga makarantar boko a 1980.
 Sheikh Jafar ya shiga makarantar koyon harshen Larabci ta mutanen kasar Misra a cibiyar yada al’adun kasar Masar da ke Kano (Egyptian Cultural Centre), sannan kuma ya shiga makarantar boko ta manya watau “Adult Evening Classes.”  A 1983 ne malamin ya kammala wadannan makarantu 2 na boko dana arabiya, wanda daga nan ya samu shiga makarantar GATC Gwale a 1984, inda ya kammala a1988.
 Bayan shekara guda ne a 1989 ya wuce Jami’ar musulunci ta Madina.
 A wannan babbar jami’ar musulunci ta Madinah ne malamin ya karanci ilimin tafsiri da Ulumul Kur’an, wanda kuma ya kammala a shekara ta 1993.
 Tun a waccan lokacin ne kuma aka fara jin tafsirin sa na Al-Qur’ani a cikin garin Maiduguri da ke jihar Borno.
 Haka zalika daga bisani Sheikh Jafar Mahmud Adam ya samu damar kammala karatunsa na digiri na biyu (Masters) a Jami’ar Musulunci ta Oundurman a kasar Sudan.
 Haka kuma kafin rasuwar sa, ya yi nisa wajen karatunsa na digiri na uku (Phd) a Jami’ar Usman Danfodio da ke Sokoto.
  Daga cikin karatun da malam ya karantar da su, sun hada da: tafsirin Alkur’ani mai girma.
 Sheikh Jafar Mahmud Adam ya sauke Al-qur’ani mai girma kusan sau 2 a masallacin Muhammadu Indimi da ke cikin garin Maiduguri a jihar Borno.
 Bugu da kari, ya kuma karantar da Kitabut-tauhid na Sheikh Muhammad Ibn Abdulwahab, da kuma litattafan hadisai na Umdatul Ahkaam, Arba’una Hadiith.
Sauran darussan sun hada da wani litafin tauhidi da ya yi fice mai suna Kashfush-shubuhat.
 Haka kuma Malam Jafar Mahmud Adam ya karantar da litattafan Bulugul Maram, Riyadussalihin, Siratun Nabawiy, da kuma Ahkamul Jana’iz, Sifatus Salatun Nabiy na Muhammad NasirudDeen Albany.
 Tarihi dai ba zai taba mantawa da irin gudunmawa da Sheikh Jafar Mahmud Adam ya bai wa addinin musulunci ba, a Nigeria, Nahiyyar Afrika dama duniya baki daya.
Za mu dauki tsattsauran mataki kan masu rufe gidajen mai don tsawwala farashi a Kano – Muhyi.
Shugaban hukumar Barista Muhiyi Magaji Rimin Gado ne ya bayyana hakan yayin wani taron manema labarai, sakamakon yadda aka fara fuskantar karancin man a Jihar Kano, a dalilin rufewar da wasu gidajen man suka yi.
Ya kara da cewa hukumar za ta ci gaba da zagayawa cikin kasuwanni don binciko masu kara kudin kayan masarufi.
Muhuyi Magaji Rimin Gado ya kuma yi kira ga ‘yan kasuwar da su sausautawa jama’a a daidai wannan lokaci na fara ibadar watan azumin Ramadan.
NLC: Za muyi kokari wajen ganin ba a sake samun sa-in-sa ba tsakaninmu da gwamnati.
Shugaban kungiyar reshen jihar Kano Kwamared Kabiru Ado Minjibir ne ya bayyana hakan jim kadan bayan kammala shirin “Barka da Hantsi” na nan Freedom Radio.
Shirin dai ya mayar da hankali ne kan yadda kungiyar ta yi yunkurin tafiya yajin aiki sakamakon zaftarewa ma’aikata albashi da gwamnatin jihar Kano ta yi.
Kabiru Ado Minjibir ya kuma ce kungiyar za ta yi iya bakin kokarinta wajen ganin ba a sake samun wata sa-in-sa tsakaninta da gwamnati ba.
“Za mu dauki mataki kan wasu baragurbin jami’an gwamnati da ke dibarwa ma’aikata kudi da sunan ba shi,” a cewar Kwamared Minjibir.
Jami’ar Yusaf Maitama Sule za ta bawa dalibai dubu 4 gurbin karatu a shekarar 2021.
Shugaban Jami’ar Farfesa Mukhtar Atiku Kurawa ne ya bayyana hakan yayin zagayen duba yadda za a gudanar da jarrabawar tantance daukar daliban da za su shiga jami’ar a bana.
Ya kara da cewa sama da dalibai dubu tara ne za su rubuta jarrabawar tantancewar a bana.
“Hukumar kula da Jami’o’i ta kasa NUC ta amincewa jami’ar daukar dalibai dubu hudu,” in ji Kurawa.
Za dai a gudanar da jarrabawar tantancewar a jami’ar a ranar litinin 12 da kuma 13 ga watan Afirilu 2021.
Rikicin kwallon kafa ya yi sanadiyyar mutuwar wani matashi a Kano.
A ranar Lahadi 11 ga watan Afirilu ne aka buga wani wasan karshe na kwallon kafa tsakanin matasan Unguwa Uku da na Gyadi-Gyadi.
“Lamarin dai ya fusata matasan Gyadi-Gyadin sakamakon rashin nasara a wasan har ya kaiga rasa rai,” in ji shaidun gani da ido.
Bayan an binne matashin da ya rasu ne da safiyar ranar Litinin 12 ga watan na Afririlu, sai matasan Unguwa Uku suka shiga Unguwar Daurawa domin daukar fansa.
Haka zalika, fusatattun matasan da suka tafi daukar fansa sai kuma suka koma yiwa mutane kwacen wayoyi har ma da Babura.
Wakiliyarmu Hadiza Ado Jinta ta rawaito cewa, an yi kokarin tuntubar mai magana da yawun rundunar ‘yan sandan jihar kano DSP Abdullahi Haruna Kiyawa ta wayar tarho, sai dai bai samu damar amsa wayar ba.
Mutuwar Mutane: NAFDAC ta kama wadanda ake zargi da sayar da jabun sinadaren lemo a Kano.
Shugabar hukumar Farfesa Mojisola Adeyeye ce ta tabbatar da hakan ta cikin wata sanarwa da shugaban sashen yada labarai na hukumar Sayo Akintola ya fitar.
Mista Akintola ya ce tuni suka mikawa gwamnan Kano Abdullahi Umar Ganduje rahoton binciken da suka gudanar, bayan sun gano cewa sinadaren ne suka hallaka mutane uku a Kano.
“A cikin sinadarai biyar da muka gudanar da bincike a kansu, biyu ne kadai suke da rajistar NAFDAC, yayin da uku kuma ba su da ita,” a cewar Akintola.
Hukumar ta gargadi jama’a da su kaucewa amfani da duk wani sinadari mai kara dandanon lemo ko ma abinci, sakamakon illar da yake haifarwa ga lafiyar bil’adama.
Tsaro: Gwamnonin yankin Kudu maso gabashin Najeriya sun kafa kungiyar sintiri.
Shugaban kungiyar gwamnonin yankin kuma gwamnan Jihar Ebonyi Dave Umahi ne ya karanta takardar bayan taro ga manema labarai a birnin Owerri na jihar Imo.
“Mun bijiro da tsarin ne domin kyautata harkokin tsaro a yankin namu,” inji Dave Umahi.
Umahi ya ce kungiyarsu ta yi allawadai da harin da wasu bata-gari suka kai a ofishin ‘yan sanda da gidan gyaran hali a Jihar ta Imo, inda suka hallaka wasu mutane ciki har da jami’an tsaro sannan suka saki daurarrun gidan.
A baya dai gwamnonin Kudu maso yammacin kasar nan sun sanyawa kungiyar sintirin ta yankinsu sunan Amotekun, yayin da ita kuwa ta kudu maso gabashi ta sanyawa ta ta sunan Ebube Agu.
Kwankwaso ya bar mana bashin sama da naira biliyan 54 – Ganduje.
Kwamishinan yada labarai na Kano Malam Muhammad Garba ne ya bayyana hakan ta cikin wata sanarwa da ya fitar, lokacin da yake ganawa da manema labarai a fadar gwamnatin Kano, game da batutuwan da suka tattauna a taron majalisar zartarwa ta Jiha.
Ya ce majalisar zartarwar ta karbi rahoton kwamitin kwararrun da suka bibiyi kwangilar gina titunan karkashin rusasshiyar ma’aikatar kasa da tsare-tsare, karkashin kulawar hukumar tsara birane ta KNUPDA, bayan ziyartar kananan hukumomi 39.
Ya kara da cewa an kwace kwangilolin kananan hukumomi 3 da suka hadar da Warawa da Ungogo da kuma Dawakin Tofa, sai kuma wani bangaren na aikin Tsanyawa da Bichi, tare da baiwa wasu kwangilar.
Haka zalika ya ce an sauya wuraren da aka bayar tun farko na kananan hukumomin Rimin Gado da Karaye da kuma Bunkure, inda kuma aka sauya aikin kananan hukumomin Dala da Nassarawa da Gwale da Municipal da kuma Tarauni zuwa wasu ayyukan na daban, a madadin kilomita biyar-biyar din.
Da ɗumi-ɗumi: Gwamnatin Kano ta ƙara wa’adin hutun ɗalibai.
A cewar gwamnatin matakin kara wa’adin hutun ya biyo bayan gabatowar Azumi watan Ramadan da kuma bai wa iyayen su dama su shirya shiga Azumin.
Kwamishinan ilimi Malam Sunusi Sa’idu Kiru ne ya tabbatar da hakan ga Freedom radio.
Ya ce, a yanzu daliban kwana za su koma makaranta a ranar 18 ga watan Afrilu, yayin da daliban jeka-ka-dawo za su koma a ranar 19 ga watan na Afrilun 2021.
Azumi: A fara duban jinjirin watan Ramadan – Sarkin Musulmi.
Alhaji Sa’ad Abubakar ya ba da wannan umarnin ne ta cikin wata sanarwa da Farfesa Sambo Junaidu, shugaban kwamitin shawara kan harkokin Addini a Majalisar Masarautar Sakkwato ya sanyawa hannu.
“Muna sanar da al’ummar Musulmi cewa Litinin, 12 ga Afrilu, wacce ta yi daidai da ranar 29 ga Sha’aban 1442AH za ta kasance ranar neman sabon wata na Ramadan a shekarar 1442AH saboda haka, ana bukatar Musulmai da su fara duban jinjirin wata a ranar Litinin kuma su kai rahoton ganin sa ga shugaban Gundumar su don isarwa ga Sarkin Musulmi” in ji sanarwar.
Ta cikin sanarwar, Farfesa Sambo Junaidu ya ba da lambobin wayar da za a iya amfani da su kai tsaye don kai rahoton ganin sabon watan ga kwamitin.
Lambobin sune 08037157100, 07067416900, 08066303077, 08036149757, 08035965322 da 08035945903.
Ƴan bindiga sun hallaka wani malamin Izala ta hanyar rataya.
Rahotanni sun ce, lamarin ya faru ne a daren Jumu’a inda wasu da ba a san ko su wanene ba suka rataye malamin a ɗakin da yake ganawa da baƙi a unguwar Bayan Kara da ke Birnin Kebbi.
Mataimakin shugaban kwamitin yaɗa labaran ƙungiyar Izala ta Intanet na ƙasa Engr.
Adamu Attahiru ya yiwa da wakilin mu Bashir Sharfaɗi ƙarin bayani kan lamarin.
Attahiru ya ce, Marigayin sunan sa Malam Abubakar Zaki Tari, kuma shi ne limamin unguwar Bayan Kara, sannan mataimakin sakataren majalisar ƴan agajin Izala na jihar Kebbi, baya ga haka marigayin ma’aikacin lafiya ne a Asibitin tarayya da ke Birnin Kebbi.
Marigayin ya rasu ya bar mahaifiyar sa da mata biyu da ƴaƴa da dama.
Rundunar ƴan sandan jihar Kebbi ta tabbatar da faruwar lamarin, ta bakin mai magana da yawunta DSP.
Nafi’u Abubakar sai dai bai yi ƙarin bayani ba, inda ya ce suna ci gaba da bincike a kai.
Azumi: Ganduje ya umarci ƴan KAROTA su sassauta wa jama’a.
Kano: An sake kama tarin gurɓatattun sinadaran haɗa lemo.
Yanzu-yanzu-Kungiyar Likitoci masu neman kwarewa ta janye yajin aiki.
Wannan na zuwa ne kwanaki 10 bayan da likitocin suka fara yajin aikin, lamarin da ya jefa marasa lafiya da dama cikin halin rashin kulawa.
Shugaban kungiyar, Dr Uyilawa Okhuaihesuyi ne ya tabbatar da dakatar da yajin aikin ga gidan talabijin na Channels a Asabar din nan.
Dakta Okhuaihesuyi ya ce shugabannin kungiyar sun dauki matakin dakatar da yajin aikin ne biyo bayan ganawar da suka yi da mambobin wanda suka dauki kimanin awanni 15 suna yi.
Ya ce, kungiyar za ta kara yin jawabi a taron manema labarai kan shawarar da ta yanke a Lahadi mai zuwa.
Wannan dai na zuwa ne awanni kadan bayan ganawa tsakanin shugabannin kungiyar kwadagon da gwamnatin tarayya.
Ta’addanci: Yan bindiga sun yi garkuwa da mutane 10 tare da kashe mutum 1 a jihar Niger.
Kauyukan da abin ya shafa su ne: Karibo, Shekadna, Kokki, Sarkin Zama, Bakin Kogi, Maganda da sauran Kauyukan da ke kusa da su duk a karkashin Gundumar Gurmana.
Hakimin Sarkin Zama da wasu da dama da suka samu raunuka sakamakon harbin bindiga a halin yanzu suna kwance a asibitoci daban-daban da ke Kuta shedkwatar karamar hukumar Shiroro.
Rahotannin sun bayyana cewa yan fashin sun zagaya cikin garuruwan akan Babura suna kona gidaje da rumbunan jama’a tare da yin harbi kan mai uwa da wabi.
Yajin aiki: karo na biyu an sanya hannu kan yarjejeniyar janye yajin aikin likitoci masu neman kwarewa da gwamnatin tarayya.
Wannan dai shi ne karo na biyu, da gwamnatin tarae da kungiyar likitoci masu nem,an kwarewar ke sanya hannu kan yarjejeniyar cikin makwanni biyu.
Tun da fari dai an sanya hannu kan yarjejeniyar ta farko a ranar 31 ga Maris amma daga baya likitocin da ke yajin suka ki amincewa.
Ministan kwadago da samar da ayyukan yi, Chris Ngige ne ya bayyana hakan a Asabar din nan, jim kadan bayan rattaba hannu kan sabuwar yarjejeniyar tsakanin tsakanin wakilan gwamnatin tarayya da na NARD.
Ngige ya ce taron karo na biyu ya zama dole, domin kuwa shi zai bada damar gyara yarjejeniyar ta farko, domin kuwa akwai kura-kurai wajen biyan albashin ma’aikatan, yayin da wasu basa samun albashin su.
“Dangane da wannan halin, an kafa kwamiti na mutum biyar don bayyana jerin sunayen jami’an da abin ya shafa kuma mun basu awanni 72 don su mika takardar sunayen” in ji Cris Ngige.
An dage zaben mataimakin shugaban jam’iyyar PDP na Arewa maso Yamma.
Sakataren yada labaran kwamitin gudanar da zaben Dakta Abdurrahman Usman, ya shaidawa Freedom Radio cewa an dage zaben ne saboda rashin cikakkun takardun zabe.
Inda yace nan gaba kadan zaa sanya ranar da za’a gudanar da zaben.
sai dai rahotanni sun tabbatar da cewa rikici ya barke tsakanin wakilan jam’iyyar daga Kano, lamarin da ya sanya aka dage zaben.
Idan za’a iya tunawa dai a yau Asabar jamiyar ta PDP ta shirya gudanar da zaben, inda kuma rahotannin da sukai ta fita a jiya juma’a suka nuna akwai sa-in-sa tsakanin jagoran kwankwasiya injiniya Rabiu Musa Kwankwaso da gwamnan jihar Sokoto Alhaji Aminu Waziri Tambuwal akan wadanda za su fito takarar neman zama mataimakin shugaban jamiyar mai kula da Arewa maso Yamma.
Freeedom Radio: sakon ta’aziyyar sarkin Lere ga kwamishinan yan sandan Kano.
Marigayi sarkin Lere Alhaji Abubakar Garba Mohammed mai ritaya, ya rasu a safiyar ranar Asabar a Kaduna bayan gajeriyar rashin lafiya, yana da shekara 77.
Muna addu’ar Allah ya jikan say a bai wa iyalan sa hakuri da ma al’ummar Najeriya .
Sarkin Leren jihar Kaduna Alhaji Abubakar Garba Mohammed ya rasu..
Marigayi sarkin ya rasu ne a safiyar Asabar, a Kaduna bayan gajeriyar rashin lafiya, yana da shekara 77.
Rahotanni sun bayyana cewa za a yi jana’zar Abubakar Garba Mohammed a garin Lere da yammacin Asabar din nan da karfe 5 na yamma.
Sarki Abubakar Garba Muhammad wanda ya hau gadon sarauta bayan rasuwar Umaru Sani a shekarar 2011, ya bar ’ya’ya hudu da jikoki da dama.
An haife shi ne a ranar 15 ga Afrilu, 1944, kuma ya halarci makarantar firamare ta Lere da Soba tsakanin 1951 da 1958 kafin ya wuce Kwalejin Barewa fa ke Zariya daga 1959 zuwa 1963.
Marigayi Abubakar Garba Mohammed ya kasance a Jami’ar Ahmadu Bello tsakanin 1965 da 1966 kafin ya ci gaba zuwa Kwalejin Kwalejin Fasaha ta California da ke Amurka bayan haka ya shiga aikin soja a Najeriya.
 Kafin rasuwar sa ya rike mukamai har zuwa mukamin birgediya janar kuma ya kasance mai kula da harkokin soja a jihar Sakkwato daga watan Agusta 1985 zuwa Satumba 1986.
WAEC: Mun dage lokacin rubuta jarrabawar ta 2021.
Wata sanarwa da mai magana da yawun hukumar Demianus Ojijeogu ya fitar, na bayyana cewa jarabawar da aka shirya tun farko a watan Mayu zuwa Yuni, yanzu za ta gudana tsakanin 16 ga watan Agusta zuwa 30 ga Satumbar 2021.
Hukumar shirya jarabawar ta karyata rahotannin da wasu kafafen yada labarai ke cewa an dage jarrabawar a Najeriya a shekarar 2021.
A cewar sanarwar, matakin ya biyo bayan illar cutar COVID-19 da har yanzu aka gaza samun daidaito a fannin ilimi, sakamakon yadda ta gurbata Kalandar jadawalin tsarin karatu.
Manoma sama da miliyan 5 a Najeriya sun yi rijistar samun tallafi noma – Buhari.
Ministan Noma da raya karkara Alhaji Sabo Nanono ne ya bayyana hakan yayin taron majalisar Manoma da kungiyar Manoma ta Kasa AFAN ta shirya a Kano.
Ministan ya ce, kokarin an yi shi ne don ganin an kawo manoma na kwarai kusa da gwamnati don su ci gajiyar tallafin gwamnati kai tsaye.
Na-nona ya kuma yaba wa kungigyar AFAN kan shirya babban taron Manoma, inda ya bukaci shugabannin kungiyar na kasa su dauki dukkan mambobinsu a matsayin abokan shawara.
Duk gidan sayar da abinci ko Biredi da bashi da shaidar lafiya ku rufe shi – Ganduje.
Shugaban hukumar Baffa Babba Dan’agundi ne ya bayyana hakan yayin da yake jawabi bayan karewar wa’adin da aka bai wa masu sarrafa abinci da na sha su yi rajista da ma’aikatar lafiya.
Baffa Babba ya ce, ya zama dole a dauki matakin, sakamakon yadda hukumar ta samu wasu gidajen abinci da ma’aikatan su ke fama da ciwon hanta kuma suna mu’amala da jama’a.
Baffa ya ce, hukumar ba zata zuba idanu tana ganin yadda ake sakaci da lafiyar al’ummar jihar Kano.
Ko ‘Da na ‘yan bindiga su ka yi garkuwa da shi ba zan basu kudin fansa ba – El-Rufai.
Gwamnan na Kaduna ya bayyana hakan ne a yau juma’a yayin zantawa da manema labarai.
A cewar sa, ya sha fada zai kuma fada ko da dansa ne aka sace aka yi garkuwa da shi, ba zai biya kudin fansa ba.
A cewa gwamnan na Kaduna maimakon ya biya kudin fansa ga ‘yan bindiga su saki dan nasa, gara ya yi masa addu’ar cikawa da Imani.
Ya kuma ce har yanzu gwamnatinsa tana kan bakarta ba za ta biya kudin fansa don ‘yan bindiga su saki daliban kwalejin nazarin sirrai da gandun daji ta Kaduna wadanda ‘yan bindiga su ka yi garkuwa da su a kwanakin baya ba.
Tsaro: Daurarru sun yi yunkurin tserewa daga gidan gyaran dali da ke Bauchi.
 Rahotanni sun ce agajin gaggawa da jami’an tsaro da ke gadin gidan gyaran halin su kai, shi ya dakile yunkurin daurarrun na tserewa.
 Shaidun gani da ido sun ce biyu daga cikin jami’an hukumar kula da gidan gyaran halin sun jikkata.
 Al’ummomin da ke makwabtaka da gidan gyaran halin dai sun ce sun yi ta jin karar harbin bindiga wanda ya faru da misalin karfe goma sha biyu na rana, kafin sallar juma’a.
 Mai magana da yawun hukumar kula da gidan gyaran halin a jihar BAUCHI Abubakar Algwallary, ya tabbatar da faruwar lamarin.
Yi hakuri kar ka sauya sheka daga PDP zuwa APC- Gwamnonin PDP ga Matawalle.
Gwamnonin sun hada da: Seyi Makinde na jihar Oyo, Nyeson Wike na Rivers, Bala Abdulkadir Muhammed na jihar BAUCHI, Darius Ishaku na Taraba, Ahmadu Fintiri na jihar Adamawa da kuma Aminu Waziri Tambuwal na jihar Sokoto.
Gwamnonin na PDP dai sun kai ziyarar ce ga gwamna Matawalle a gidan gwamnatin jihar Zamfara da ke garin Gusau.
Da yak e jawabi yayin ganawa da gwamna Matawalle gwamnan jihar Rivers Nyeson Wike y ace bai san dalilin da ya sa ‘yan jam’iyyar APC ke zawarcin gwamnaonin PDP ba.
Saboda haka y ace akwai bukatar gwamnan ya yi watsi da bukatar APC na neman ya sauya sheka zuwa jam’iyyar.
Wannan na zuwa ne bayan wani makamancin wannan ziyara da gwamnonin jam’iyyar APC suka kai wa gwamna Matawalle.
Gwamnonin na APC sun hada da: Atiku Bagudu na Kebbi, Badaru Abubakar na Jigawa da kuma Mai Mala Bunin a jihar Yobe .
An sauke Chiroman Zazzau mai shekaru sama da 80 an ɗora ƙaninsa.
Wata majiya mai tushe a masarautar ta ce, an sauke Mailafiya daga mukamin ne sakamakon halin rashin ɗa’a tare da rashin girmama masarauta.
Majiyar ta ce, har kusan sau shida Mailafiyan na nuna halin rashin ɗa’a ga Sarki a gaban jama’a, sannan an same shi da hannun wajen yunƙurin tunzura ƴaƴan masarautar domin yin bore ga Sarkin.
A saboda haka ne, masarautar Zazzau ta ce, ya zama dole ta ɗauki wannan mataki domin nuna masa cewa bai fi ƙarfin doka ba.
A wani ci gaban labarin kuma tuni Sarkin Zazzau ya amince da naɗin Alhaji Shehu Tijjani Aliyu Ɗan Sidi Bamalli hakimin Maƙera a matsayin sabon Chiroman Zazzau.
Wakilin Freedom Radio Hassan Ibrahim Zariya ya ce, a ranar Jumu’ar nan ne aka gudanar da naɗin sabon Chiroman a wani biki da aka gudanar a fadar Sarkin Zazzau.
Haka kuma Sarkin ya ɗaga likkafar ɗan uwan tsohon Chiroman Alhaji Shehu Mailafiya daga Makaman Gado da Masu zuwa Barden Zazzau.
Sannan Sarkin na Zazzau ya amin ce da naɗin Alhaji Halliru Nuhu Bamalli a matsayin sabon Makaman Gado da Masun Zazzau.
Dukkan canje-canje sun fito ne daga gidan Mallawa, wanda kuma aka naɗa su nan take.
Daidan Wani: Ba titi ‘yan Kaduna ke bukata ba, a farfado da masana’antu kawai – Inji ‘yan gwan-gwan.
Alhaji Lawal Ya’u ya bayyana hakan ne a zantawar sa da tashar Freedom Radio da ke Kaduna.
A cewar sa, farfado da masana’antu tare da gina sababbi zai taimaka wajen samarwa ‘yan jihar aikin yi musamman matasa.
Ya ci gaba da cewa, in har matasa suka samu aikin yi, ba sai gwamnati ta wahalar da kanta ba, wajen gyara tituna, domin al’umma da kansu za su inganta jihar.
Shugaban ‘yan gwan-gwan din yace da yawan titunan da ke fadin jihar al’umma ne suka gina a baya “Chanchangi da kanshi ya gina titunan da ke kewaye da gidan sa ba gwamnati bace ta yi”.
Shugaban ‘yan gwan-gwan din ya ja hankalin matasa da su tashi su nemi sana’ar yi don dogaro da kansu “matasa yanzu su daina tsayawa zaben sana’a duk sana’ar da suka samu su rike ta da zuciya daya”.
Zamu fara sayar da gidajen da ba’a biya musu kudin kasa – El-rufai.
Gwamna El-Rufai ya bayyana hakan ne a zantawar sa kai tsaye da kafafen yada labaran jihar a ranar Alhamis.
El-Rufai ya ce, akwai alumma da dama dake son zama a jahar Kaduna, a don haka nan bada jimawa ba gwamnati zata fara kwace gidajen da ba’a biya musu kudin kasa don ta bai wa masu son zama a jihar damar mallaka.
Gwamnan ya kara da cewa, duk wanda ya mallaki gida a jihar akwai kudin da ya kamata ya dinga biya na kasa duk karshen shekara, amma da yawan su basa biya, a don haka nema ya ce, gwamnati ta tattara bayanan al’ummar dake zaune a gidaje ba bisa ka’ida ba, kuma nan bada jimawa ba gwamnati zata kwace gidajen.
Malam Nasiru ya ce, wasu daga cikin su ba iya kwace gidan kawai za ayi ba “zamu mika su hannun jami’an tsaro kan karya dokar da suka yi na kin biyan gwamnati hakkin ta”.
Gwamnan ya kuma yi kira ga al’umma da su tabbatar sun yi takardar mallakan muhallin da suke ciki don gudun kar aiki ya biyo ta kan gidan da kake ciki a madadin a biya ka diyya sai a koma ana tuhumar ka.
A karshe ya shawarci al’umma da su tabbatar sun yi takardun mallakan fili a fadin jahar, “hukumar da alhakin mallakar fili ya rataya a wuyan ta, na yawo unguwa-unguwa don yiwa al’umma takardar mallakan fili a cikin sauki”.
Yanzu yanzu: Tsohon ministan kasuwanci da masana’antu na Najeriya ya rasu..
Mahmud Tahir ya rasu ne a yau juma’a.
Rahotanni sun ce, ya rasu ne bayan ya yi fama da wata gajeruwar rashin lafiya a wani asibiti da ke birnin tarayya Abuja.
Wani makunsancin-sa ya shaidwa jaridar Daily trust cewa, za ayi jana’izarsa a garin Yola da ke jihar Adamwa a yau juma’a.
Matawalle ga ‘yan kudu: Idan ‘yan arewa suka kai harin ramuwa ba za mu iya kareku ba.
Ya kuma bukaci takwarorin-sa na kudu da su dakatar da faruwar lamarin don gudun harin daukar harin ramuwa a arewa.
Gwamnan na Zamfara ya bayyana hakan ne ta cikin wata sanarwa da ya fitar a daidai lokacin da kungiyar dattijan arewa ta ACF ta fitar da makamancin sanarwar da ke sukar shugabannin kudanci kan shiru da su ka yi ana kashe al’ummar arewa a yankin su.
Gwamnan na Zamfara ta cikin sanarwar dai, ya kuma ce, rayuwa da dukiyar al’ummar arewa na fuskantar barazana daga al’ummomin kudanci, wadanda ke cin zarafinsu a ko da yaushe.
Bello Muhammed Matawalle ya kuma ce wannan ba lokaci bane da za ayi amfani da siyasa, amma lokaci ne da ya zama wajibi mu gayawa kanmu gaskiya domin halin da ake ciki abin damuwa ne.
Najeriya ta matsa mataki na 32 a sabon jadawalin FIFA.
FIFA ta ce ta na amfani da jerin makin kowace kasa domin fitar da matakin da ta dace ta samu a cikin jadawali.
A cikin jerin matakin kasashen da FIFA ta fitar a ranar Larabar 6 ga watan Afirilun 2021, Najeriya ta samu zuwa mataki na uku a kasashen Afirka bayan da tayi nasara kan Benin Republic da Lesotho a wasannin share fagen cin kofin Afirka.
Farashin kayayyakin abinci ya yi tashin gwauron zabi a duniya – Majalisar Dinkin Duniya.
A cewar hukumar ta FAO wannan shine watanni goma a jere da ake samun hauhawar farashin kayayyakin abincin.
Alkaluman da hukumar ta fitar a ranar alhamis sun nuna cewa, a watan jiya na Maris, farashin kayayyakin abinci ya haura da a kalla kaso biyu da digo daya wanda rabon da a ga haka tun a shekarar 2014.
Rahoton hukumar samar da abinci ta majalisar dinkin duniyar ya kuma nuna cewa, kayayyakin lambu, man girki, madara, sune kan gaba da farashin su ya karu.
Hukumar ta kuma alakanta lamarin da ci gaba da yaduwar cutar corona wadda ta ce cutar ta taka rawa wajen kara ta’azzara halin da ake ciki, musamman yadda mabukata su ka kara yawa, a bangare guda duniya ke fama da karancin abinci.
Edo 2020: Za a cigaba da gasar kamar yadda aka tsara – Dare.
Umarnin na zuwa ne jim kadan bayan da kwamitin shirya gasar na jihar ta Edo ya bayyana dakatar da gasar sakamakon rashin kudaden gudanarwa.
Mataimakin daraktan yadda labarai a ma’aikatar wasanni ta kasa Ramon Balogun ne ya bayyana matsayar gwamnatin tarayyar kan sha’anin gasar.
Balogun ya ce “Ma’aikatar ta tabbata da ce ana cigaba da gudanar da gasar kuma wasanni na tafiya kamar yadda aka tsara.” ‘Yan wasa dai sama da dubu takwas ne daga jihohin daban-daban a fadin kasar nan suke fafatawa a bikin kakar wasannin.
Yan arewa ba za su sake zabar shugaba wai kawai don shi dan arewa ne..
A cewar Ango Abdullahi, al’ummar arewa sun koyi darasi mai ciwo da ba za su manta da shi da sauki ba.
Farfesa Ango Abdullahi wanda tsohon shugaban jami’ar Ahmadu Bello da ke Zari’a, ya bayyana hakan ne lokacin da ya ke jawabi a garin Kaduna, yayin taron da kungiyar dattijan arewa ta shirya.
Ango Abdullahi ya fito karara ya gargadi ‘yan siyasar arewa da su shiga taitayinsu domin yanzu ba su da wani tabbaci na cewa al’ummar arewa za su kada musu kuri’a kawai saboda gadarar cewa su ‘yan arewa ne.
Shugaban kungiyar ta NEF wanda mai magana da yawun kungiyar Dr.
Hakeem Baba Ahmed ya wakilta, ya ce, ‘yan arewa sun koyi darasi saboda haka duk wani bazauri da ya fito yana zawarcin kuri’unsu a shekarar 2023 sai sun yi mishi kallo na tsanaki tare da nazartar manufofin-sa kan yankin arewa da ma kasa baki daya.
‘‘Kar wani dan arewa ya zaci cewa ‘yan arewa za su kada masa kuri’a a zaben shekarar 2023 saboda kawai yana gadarar shi dan arewa ne’’ ‘‘Arewa sai ta kalli duk wani dan takara, ta tantance-shi, ta tsefe-shi tas, ta tabbatar da nagartar-sa/ta kafin ta amince maka/mata’’ a cewar Ango Abdullahi.
Shugabannin yan bindiga a Katsina sun yi saranda.
Kwamishinan ‘yan sandan jihar Sanusi Buba ne ya bayyana hakan yayin da yake baja kolin shugabannin tare da mabiyansu wadanda suka ajiye makamai da alburusai.
Buba ya ce shugabannin ‘yan bindigar da kansu suka fito daga maboyarsu a cikin daji tare dayin tir da ayyukan da suke yi na fashi, kuma sun yi hakan ne ba tare da wani sharadi ba.
Kwamishinan ‘yan sanda ya bayyana sunayen shugabannin ‘yan bindigar da suka hadar da Sale Turwa, Mani Turwa, Ado Sarki da kuma Sani Mai-Daji.
Sanusi Buba ya gargadi sauran ‘yan bindiga masu tayar da kayar baya, wadanda suka ki mika wuya da su gaggauta sake tunani don samarwa kan su mafita.
An bai wa jami’o’I masu zaman kansu guda 20 lasisi.
Lasisin wanda aka gabatar wa jami’o’in a Alhamis din nan a Abuja, ya kawo jimillar jami’o’in masu zaman kansu a kasar nan sun kai 99.
Majalisar zartarwa ta tarayya a watan Fabrairun 2021, ta amince da kafa sabbin jami’o’i masu zaman kansu guda 20.
Da yake jawabi a wajen taron, Ministan Ilimi Adamu Adamu ya ce amincewar kafa wadannan jami’o’i wata manuniya ce ga ci gaban kawancen da gwamnatin tarayya ke yi da kamfanoni masu zaman kansu wajen fadada harkokin ilimin jami’o’i a Najeriya.
Ministan wanda Karamin Ministan Ilimi Emeka Nwajiuba ya wakilta, ya ce Najeriya na bukatar karin jami’o’i duba da yawan al’ummar kasar.
Adamu Adamu ya ce, tare da yawan jama’ar kasar, yawan jami’o’in da ke yanzu ba su da yawa idan aka kwatanta da na sauran kasashe kamar Brazil, Mexico da Rasha.
Akwai haramtattun makamai miliyan 6 a hannun jama’a a Najeriya – Abdussalam.
Abduslami Abubakar, wanda yake shugaban kwamitin zaman lafiya na kasa (NPC),ya bayyana hakan ne jiya a Abuja lokacin da ya ke jawabi wajen taron tattaunawa na masu ruwa da tsaki akan harkokin tsaro.
Ya ce a yanzu haka, yawaitar makaman a hannun ‘yan ta’adda ya ta’azzara aiyyukan ‘yan ta’adda da kuma sanadin kashe al’ummar kasar nan sama da mutum 80,000.
Taron ya samu halartar , sarakunan gargajiya da suka hada da mai Alfarma sarkin Musulmi Alhaji Muhammadu Sa’ad Abubakar III, da shugaban Cocin Katolika shiyyar Abuja, John Cardinal Onaiyekan, sai gwamnan jihar Ekiti Kayode Fayemi, dana Filato, Simon Lalong da shugabannin ‘yan kasuwa karkashin jagorancin Aliko Dangote.
DSS: Ba mu muka azabtar da direban Shugaba Buhari har ya mutu ba.
DSS ta bayyana rahoton da ya alakanta ta da sanadiyar mutuwar direban shugaban kasar da jaridar ‘Sahara Reporters’ ta yada da cewa shifcin gizo ne kawai.
Tun farko dai jaridar ta Sahara Reporters ta ruwaito cewa Sa’idu Afaka ya yaudari shugaban kasa wajen sanya shi ya sanya hannu kan wani kwantiragi wanda daga bisani aka gano cewa akwai almundahana cikin kwangilar Wanda sanadiyar haka jami’an hukumar tsaron sirri ta DSS suka kama shi tare da azabtar da shi, bayan hakan ne kuma rai ya yi halinsa a asibitin fadar shugaban kasa.
Sai dai mai magana da yawun hukumar ta DSS Dr.
Peter Afunanya ta cikin wata sanarwa da ya fitar mai dauke da sa hannun sa, ya ce, hukumar DSS ba ta taba kama direban shugaban kasa ba ballantana har ta azabtar da shi, saboda haka ya bukaci al’ummar kasar nan da su yi watsi da batun.
‘‘Wannan labari ne marar tushe da bashi da makama’’ a cewar Afunanya.
Yanzu-yanzu: NLC ta janye yajin aikin da ta shirya tsunduma yau a Kano.
SON: Mun kone maganin sauro da jabun wayar wutar lantarki na naira miliyan 8 a Kano.
Hukumar kula da ingancin kayayyaki ta kasa (SON), ta kone wasu tarin maganin sauro da wa’adin amfanin su ya kare tare da wayar wuta marsa inganci na fiye da naira miliyan takwas a nan Kano.
Hukumar ta kone kayan ne da tsakar ranar yau Laraba a garin Yanka Tsari da ke yankin karamar hukumar Dawakin Kudu.
Da ya ke shaida lalata kayan marasa kyau, jami’in da ke kula da shiyyar arewa maso yamma na hukumar Alhaji Muhammad Usman Sheshe wanda ya wakilci shugaban hukumar ta SON na kasa Malam Farouk A.
Salim, ya ce, kayan sun hadar da nadi 380 na wayar wuta maras kyau tare da jaka 4,600 na maganin sauro da wa’adin amfani da su ya kare.
A nasa bangaren, shugaban hukumar mai kula da shiyyar Kano Alhaji Yunusa Muhammad Baina, ya ce, hukumar ta kame kayan ne a wani rumbun adana kaya da ke birnin Kano bayan da ta samu bayanan sirri akan boye su.
Haka zalika hukumar kula da kare hakkin masu sayen kaya ta kasa (FCCPC) shiyyar Kano da hukumar kare muhalli ta Najeriya (NESREA) da jami’an hukumar Civil Defence na daga cikin hukumomin gwamnati da suka halarci bikin banka wa kayakin wuta.
An nada sabon Sarkin Kagara.
Ahmad Garba Gunna mai shekarau 46 shi ne mukaddashin shugaban hukumar tattara kudaden shiga ta jihar Naija kuma shi ne Dan Majen Kagara ya samu nasarar ne bayan da ‘yan majalisa masu zabar sarki 14 suka tantance shi cikin sunayen mutane biyar da aka zaba.
Wannan dai na cikin wata sanarwa da gwamnan jihar Naija Abubakar Sani-Bello ya fitar, ta hannun kwamishinan kananan hukumomi, da ci gaban Al’umma da kuma harkokin aasarautu, Malam Abdulmalik Sarkin Daji a yau Laraba.
Cikin sanarwar gwamnan ya ce nadin sabon Sarkin ya biyo bayan amfani da sashi na 3 karamin sashe na 1 cikin baka, na Dokar Sarakuna da kuma Fasali na 19 na dokar jihar Neja.
Idan za a iya tunawa tsohon Sarkin Kagara, Alhaji Salihu Tanko Kagara ya rasu a ranar 1 ga Maris na shekarar 2021 bayan ya sha fama da rashin lafiya a Minna.
Sabon Sufeto Janar na ‘yan sandan kasar nan ya kama aiki.
Karin girman na sa za zuwa ne yayin taron da ya gudana a Aso Villa da ke Abuja a Larabar nan.
Wannan dai na zuwa ne biyo bayan nadin da shugaban kasa Muhammadu Buhari yayiwa sabon safeton, ta bakin ministan harkokin yan sanda, Mohammad Dingyadi a ranar Talata, wanda ya gaji Mohammed Adamu.
Tun da fari dai wa’adin tsohon sufeton yan sandan Muhammad Adamu ya kare tun a watan Fabrairun da ya gabata, bayan ya kammala wa’adin aikinsa na tsawon shekaru 35.
Sai dai daga baya ya samu karin wa’adin watanni uku daga Shugaban kasa, amma ya kwashe kimanin watanni biyu kacal daga cikin karin wa’adin watanni ukun da aka kara masa.
Rahoannin sun bayyana cewa tuni tsohon sufeton ‘yan sandan Muhammad Adamu ya mika aiki ga sabon sufeton Usman Baba ado a yammacin Laraba.
Astrazeneca: jihohi su dakatar da yin rigakafi ga al’ummar su – Buhari.
Ministan lafiya Dakta Osagie Ehanire ne ya bada umurnin, a cewar sa gwamnatin Najeriya ba ta da tabbas din lokacin da za ta samu karin rigakafin bayan Indiya ta dakatar da fitar da dukkanin rigakafin da cibiyar Serum a ƙasar ke samarwa.
Daka Osagie Ehanire ya kara da cewa, jihohin su dakatar da bayar da allurar korona ta farko ta AstraZeneca da zarar sun yi amfani da rabi daga cikin kasonsu na farko da suka karba, domin samun damar bayar da rigakafin ta biyu ga waɗanda aka yi wa ta farko.
A ranar 2 ga watan Maris ne Najeriya ta karɓi Kason farko na rigakafin korona kimanin miliyan 4 na AstraZeneca.
Dangote, Adenuga, Abdussamad, arzikinsu ya karu da sama da tiriliyan 2 a shekara daya..
A cewar mujallar Forbes, mutanen uku sun samu jimillar dala biliyan biyar da miliyan dari bakwai tsakanin shekarar 2020 zuwa 2021.
Rahoton wanda jaridar ta wallafa a jiya talata ya shafi wasu attajirai ne a nahiyar afirka guda goma sha hudu, ciki har da attajiran uku na Najeriya.
Alhaji Aliko Dangote wanda shine mutumin da ya fi kowa kudi a nahiyar afirka arzikinsa ya karu daga dala biliyan takwas da miliyan dari uku a shekarar 2020 zuwa dala biliyan goma sha daya da miliyan dari biyar a wannan shekara ta 2021, wanda hakan ya bashi damar zama mutum na dari da casa’in da daya a duniya mafi arziki.
Shi ko shugaban kamfanin Globacom da Conoil Mike Adenuga wanda shine mutum na biyu mafi arziki a Najeriya dukiyarsa ta karu daga dala biliyan biyar da miliyan dari shida a shekarar 2020 zuwa dala biliyan shida da miliyan dari daya a shekara ta 2020.
Yayin da Abdussamad Isyaka Rabi’u arzikinsa ya karu daga dala biliyan biyu da miliyan dari tara a shekarar 2020 zuwa dala biliyan hudu da miliyan dari tara a shekarar 2021.
Sauran kasashe da attajiran suka fito sun hada da Afurka ta kudu, Masar da kuma Algeria.
Dan kasar Masar Nassef Sawaris shine mutum na biyu mafi arziki a nahiyar afurka wanda ya mallaki dala biliyan takwas da miliyan dari uku.
Sai Naguib Sawiris da ya ke da dala biliyan uku da miliyan dari biyu, Muhammed Mansour dala biliyan biyu da miliyan dari biyar, Youssef Mansour dala biliyan daya da miliyan dari biyar sai kuma Yasseen Mansour da ya mallaki dala biliyan daya da miliyan dari daya.
A kasar afirka ta kudu kuwa, Nicky Oppenheimer da iyalansa sun mallaki dala biliyan takwas, Johann Rupert da iyalansa suna da dala biliyan bakwai da miliyan dari daya, Koos Bekker dala biliyan uku, Patrice Motsepe yana da dala biliyan biyu da miliyan dari tara, yayin da Michiel Le Roux ya mallaki dala biliyan daya da miliyan dari daya.
AZUMI: Kana kara farashi za mu daina sayar maka da kaya – Abdussamad Rabi’u ga diloli..
Alhaji Abdussamad Rabi’u ya kuma tabbatar da cewa kamfaninsa ya samar da isashshen kayayyaki ga abokan huldarsa wanda zai biya bukatun dukkan nin jama’ar kasar nan a lokacin azumi.
Alhaji Abdussamad Rabi’u wanda wakilin kamfanin na BUA mai kula da yankin arewacin kasar nan Alhaji Muhammad Adakawa ya yi magana a madadin sa, ya bayyana hakan ne a yau laraba lokacin da ya ke zantawa da jaridar solacebase a nan Kano.
Alhaji Abdussamad Rabi’u ya kuma ce kamfanin na BUA ya samar da kayayyaki masu yawa da suka hada da: Sikari, taliya, fulawa da sauransu .
‘‘Ina tabbatar muku cewa muna da kayayyaki masu yawa a ma’ajiyar mu da ke Sharada wadda zai biya bukatun al’ummomin jihohin Kano, Kebbi, Jigawa, Yobe, Borno, Zamfara, da kuma Katsina har ma da sauran jihohi da ke arewacin kasar nan’’ a cewar sa.
Muna bukatar kamfanin da zai gyara matatar mai ta fatakwal ya kammala cikin watanni 8 – NNPC.
Shugaban kamfanin Mele Kyari ne ya bayyana hakan ga manema labarai jim kadan bayan kammala sa hannun kan yarjejeniya tsakanin kamfanonin biyu a Abuja.
Mele Kyari yace aikin gyara matatar man zai lakume kudi kimanin dala amurka biliyan daya da rabi.
Ya kara da cewa cikin watan jiya ne majalisar zartarwa ta amince da biyan kudin farfado da matatar man da yakai dalar amurka biliyan daya da rabi wanda ake sa ran kammala aikin cikin watanni goma sha takwas wanda zai sa ta fara samar da mai kaso 95 cikin dari.
Tsaro: ‘Yan bindiga sun kashe mutum 8 a Kaduna.
Kwamishinan tsaro na jihar Samuel Aruwan ya ce ƴan bindigar sun tare hanya ne inda suka buɗewa motar fasinja wuta da kuma wata buɗaɗɗiyar mota mai ɗauke da katako, kuma nan take suka kashe mutum biyar.
Wasu rahotanni sun ce mutane da dama ƴan bindigar suka yi daji da su a harin.
A wata sanarwa da ya fitar, kwamishinan ya ce an kuma kashe mutum uku a wani hari da aka kai ƙauyukan Akibu da Inwola a ƙaramar hukumar Kachia inda aka sace shanu sama da 180.
Babu wasu mutane ko kungiyoyi da muka dauka a matsayin masu ba da shawara kan daukar ma’aikata a hukumar – INEC.
INEC ta bayyana hakan ne ta cikin wata sanarwa da shugaban sashin wayar da kan masu zabe Festus Okoye ya sanyawa hannu.
Okoye ya bukaci jama’a da su kai rahoto ga hukumomin tsaro, kan mutane ko kuma kungiyar da ke ikirarin cewa tana tuntubar  hukumar kan daukar ma’aikata.
A cewar sanarwar wasu ‘yan damfara da ke ikirarin yi wa hukumar aiki a kan daukar ma’aikata sun kai ga rufe tambarin INEC sannan suka fara neman masu neman aiki a hukumar.
Ta cikin sanarwar INEC ta bukaci jama’a da guji fadawa hannun masu damfara da suke bude shafukan Internet da sunan hukumar ga masu neman aiki.
Mun zaftare albashin watan Maris na kusoshin gwamnati – Ganduje.
Hakan na cikin wata sanarwa da kwamishinan yada labarai Malam Muhammad Garba ya fitar.
A cewar sanarwar matakin ya zama wajibi sakamakon yadda gwamnatin ta karbi Kason ta daga hannun gwamnatin tarayya wanda kuma ya zamo mafi kankanta.
A cewar sanarwar an zaftare kason shugabannin ne tun daga matakin shugabannin kananan hukumomi da kansiloli da sauran masu rike da mukaman siyasa.
Wannan dai ya biyo bayan yadda gwamnatin ta ce bazata iya biyan mafi karancin albashi na dubu talatin a watan na Maris ba.
Mun sauya sunan kwamitin kar-ta-kwana mai yaki da corona – Boss Mustapha.
Sakataren Gwamnatin tarayya kuma shugaban kwamitin Boss Gida Mustapha ne ya bayyana haka lokacin da yake zantawa da manema labarai.
Wannan na zuwa ne bayan da aka cika shekara guda da barkewar cutar ta Corona a fadin kasar nan.
A Cewar Boss Mustapha Gwamnatin tarayya ta amince ya cigaba da Jagorantar Kwamitin daga nan zuwa karshen shekarar da muke ciki.
Boss Mustapha ya ce kwamitin zai sanya idanu ne kan dakile cutar a fadin kasar nan tare da daukar matakan kariya domin kawo karshen cutar.
KSCPC ta kama gurɓataccen Tumaturin gwangwani.
Lamarin ya faru ne da misalin ƙarfe 11:56 na daren Talata, a kasuwar Singa.
Mai taimakawa Gwamnan Kano kan KAROTA Malam Nasir Usman Na’ibawa wanda ke jagorantar sumamen ya ce, yawan Tumaturin da suka kama ya kai katan 368.
A cewar sa, gurɓatacce ne da wa’adin amfani da shi ya ƙare, saboda haka hukumomin za su ci gaba da bincike domin ɗaukar mataki na gaba.
Indiya ta bai wa Najeriya tallafin riga-kafin Korona.
Ƴan bindiga sun sake kai hari a Kaduna.
Cutar murar tsuntsaye ta ɓulla a Kano da wasu jihohi.
Buhari ya aike da ta’aziyya kan rasuwar direban sa.
A cikin wata sanarwa daga mai magana da yawun shugaban kasa Malam Garba Shehu ya fitar cikin da yammacin jiya Talata, yace direban ya rasu ne a asibitin fadar shugaban kasa, bayan ya sha fama da jinya.
Shugaban ya siffanta marigayin da halaye na kwarai, har ma ya tunasar da cewa shi ne, mutumin da ya mayar da wasu makudan kudaden da ya tsinta a kasa mai tsarki lokacin aikin hajji na shekarar 2016.
shugaban Cocin Anglican ya soki kasashe masu arziki da suka daina tallafawa kasashe matalauta..
 A cewar sa ba daidai bane kasar Burtaniya ta suke aljihunta ga kasashe ‘yan rabbana ka wadata mu.
 ‘‘Cutar covid-19 ta koya mana abubuwa masu yawa, mafi muhimmanci ciki kuwa shine dukkannin mu mun dogara da juna don samun tsira daga cutar ta corona’’  ‘‘Saboda haka ‘yancin mu, kariyar mu, lafiyar mu da na iyalan mu har ma da addinin mu: Duk suna da matukar muhimmanci gare mu’’  ‘‘A don haka babu dalilin da lokacin taimako zai zo sai kuma mu suke bakin aljihunmu wajen taimakawa wadanda ke bukatar taimako’’ a cewar Justin Welby.
 Shugaban cocin na Anglican ya kuma ce kamar yadda burtaniya ta shige gaba wajen samar da allurar riga-kafin cutar corona to wajibi ne gareta ta kara kaimi wajen yaki da sauyin yanayi.
 Rabaran Justin Welby ya kuma ce duniya ta ga yadda kasashe irinsu: Yemen, Syria da Sudan ta kudu suka shiga biyo bayan yanke musu tallafi da kasashe masu karfin arziki su ka yi, saboda haka ya bukaci duniya da ta dunkule wajen taimakawa juna.
Tattalin arzikin Najeriya zai bunkasa a shekarar 2021 – IMF.
 Wannan sabon alkaluman sun zarce hasashen da asusun na IMF ya yi tun da fari a watan Janairu da ke cewa, tattalin arzikin na Najeriya zai karu da kaso daya ne da digo biyar kacal a shekarar ta dubu biyu da ashirin da daya.
 Asusun na IMF da ke da zama a birnin Washington DC da ke kasar Amurka ya fitar da wannan rahoto ne na watan afrilu a yau talata.
 Ko a wani rahoto da hukumar kididdiga ta kasa (NBS) ta fitar a watan shekaran jiya na Fabrairu, ta ce, Najeriya ta fita daga kangin matsin tattalin arziki da ta shiga a shekarar da ta gabata, inda a zangon karshe na shekarar 2020 tattalin arzikin Najeriyar ya samu tagomashin kasa da kashi daya.
 NBS ta kuma yi hasashen cewa, tattalin arzikin Najeriya zai karu da kaso uku da digo hudu a wannan shekarar.
Bundesliga: Kano ce cibiyar gasar a Arewacin Najeriya – Henning Brinkmann.
Wakilin gasar Henning Brinkmann ya bayyana hakan ga manema labarai, yana mai cewa Bundesliga ta hada kai da gidajen Rediyo a jihar Kano musamman Freedom Rediyo don kawo wa magoya baya yadda wasannin ke kasancewa kai tsaye.
Brinkmann ya ce Nigeria na daya daga cikin kasashen da Bundesliga ta mayar da hankali wajen fadada ayyukan ta don haka zasu cigaba da shirya taruka don farantawa magoya bayansu.
“Manufar ita ce sanya masoya su kara jin dadin gasar duba da jihar Kano ce cibiyar kwallon kafa a Nigeria kamar yadda bincikenmu ya nuna, hakan ne ya sanya za mu kawo wasu sabbin abubuwa a jihar dama sauran wasu jihohi a kasar,” inji Brinkmann.
Mun shirya tsaf don kare abkuwar ambaliyar ruwa a Kano – Dr Getso.
Kwamishinan Muhalli na Jihar Kano Dakta Kabiru Ibrahim Getso ne ya bayyana hakan ta cikin shirin Duniyar mu Ayau na nan tashar Freedom.
Shirin Duniyar mu a yau na wannan rana ya mayar da hankali ne kan batun masu harkar ma’adanan a jihar Kanon ba bisa ka’ida ba, wanda hakan ke haifar da matsalolin muhalli ciki har da ambaliyar ruwa.
Dakta Kabiru Ibrahim Getso ya ce akwai dalilai da dama da suke haifar da ambaliyar ruwa ciki kuwa har da ayyukan masu hakar ma’adanai ba bisa ka’ida ba.
“Akwai illa mai tarin yawa ga wadanda suke dibar ma’adanan kasa ba bisa ka’idaba,bwanda kuma hakan kan iya jefa al’ummar da ke rayuwa a yankin cikin halin damuwa, musamman zaftarewar kasa, ambaliyar ruwa da sauran matsalolin muhalli,” inji Getso.
Getso ya kuma ce kowanne albarkatun kasa na da guba mai illa musamman ga kananan yara ta fannin shafar kwakwalwar su da sauran sassan jiki.
“Rashin ilimi hakar ma’adanai shi yake janyo duk wata barazana ga muhalli wanda kuma nan ba da dadewa ba za mu kawo karshen matsalar” kamar yadda kwamishinan muhalli ya bayyana.
‘Yan Shi’a sun yi bikin Easter da kiristoci a cocin katolika.
Rahotanni sun ce ‘yan shi’ar wadanda suka je cocin na katolika su hamsin sun taya mabiya addinin kirista murnar bikin na Easter.
Kaso casa’in da tara na al’ummar kasar Jamhuriyar Nijar mai dauke da mutane miliyan ashirin da uku da dubu ashirin da uku musulmi ne yayin da kiristoci ke da kaso daya.
Bayanai sun tabbatar da cewa kusan kashi goma cikin dari na al’ummar musulmin kasar ta Jamhuriyar Nijar mabiya shi’a ne.
Yanzu Yanzu: Buhari ya nada sabon sufeta janar na ‘yan sandan Najeriya.
 Ministan kula da harkokin ‘yan sanda Maigari Dingyadi ne ya bayyana haka ga manema labarai na fadar shugaban kasa a yau talata.
 A cewar sa nadin nasa ya fara aiki ne nan take.
 Usman Alkali Baba zai karbi ragamar jagorancin rundunar ‘yan sandan na Najeriya ne daga wajen Muhammed Adamu wanda wa’adin mulkinsa yak are kafin daga bisani shugaba Buhari ya kara masa wa’adi na watanni uku  Muhammed Adamu dai ya yi wata biyu ne cikin watanni ukun da shugaba Buhari ya kara masa a matsayin sufeta na ‘yan sandan.
Masu hakar ma’adanai a kano suna bin barauniyar hanya – Dr Getso.
Kwamishinan muhalli Dakta Kabiru Ibrahim Getso ne ya bayyana hakan ta cikin shirin “Duniyar mu a yau” na nan tashar Freedom Redio.
Getso ya ce, masu hakar ma’adanan mafi yawansu basu da ilimin sanin hakar ma’adanan wanda hakan ke haifar musu da illa ga lafiya.
” Cikin ma’adanan kasa akwai dalma, wadda nayi bincike a kanta, kuma binciken ya nuna akwai wata guba a cikin ta da ke shafar kwakwalwar su a farkon rayuwar su ko kuma karshe ba tare da sun sa ni ba” Dakta Kabiru Ibrahim Getso ya kuma ce sauran ma’adanan kasar ma kowanne yana da illar ga lafiya musamman ga masu hakar su ba tare da ilimi ba.
“Hakar ma’adanan ba bisa ka’ida ba na daya daga cikin abinda ke haifar da lalcewar muhalli” a cewar Dr Getso.
AZUMI: ‘Yan kasuwar Hadaddiyar Daular Larabawa sun rage farashi da kashi 75.
 Farashin da ’yan kasuwar za su rage zai shafi akalla nau’ika 30,000 na kayayyakin abinci da ake sayarwa a kasar.
 Kamfanin Dillancin Labaran Kasar WAM, ya ce, kayayyakin sun hada da irinsu shinkafa, nama, sukari da sauran kayayyakin da mafi akasari aka fi amfani da su a lokacin Azumi.
Manema labarai na Arab News sun ruwaito cewa, ma’aikatar tattalin arzikin Kasar ta ce za ta yi zagaye 420, na sa ido domin tabbatar da shagunan sun yi biyayya ga sabuwar alkawuran da suka dauka.
Marwan Al-Sboosi, darekta a ma’aikatar ya ce sun gana da ’yan kasuwa tare da gargadinsu kan karin farashin kayan masarufi a lokacin Azumin.
Kazalika, Al-Sboosi ya ce sun gana da wakilan masu sayar da kayan itatuwa da na lambu da ke kasuwanni a babban birnin kasar domin tabbatar da wadatar hajarsu a lokacin watan mai tarin falala.
Alkalumma sun nuna cewa, a cikin watan Azumi kadai, ana amfani da akalla tan 17,000 na kayan itatuwa da na lambu duk rana a Dubai, yayin da kuma ake amfani da tan 5,000 a Abu Dhabi, babban birnin kasar.
A halin yanzu, ’yan kasuwa sun wadata kasar da tan dubu 130 na kayan itatuwa da na lambu yayin da ya rage sauran ’yan kwanaki kalilan a fara Azumin watan Ramalana.
Ba za mu yafewa Najeriya bashi ba – IMF.
 Hukumar gudnarwar sun amince a yafe bashi ga wasu kasashe 28 wanda shine irinsa karo na uku tun bayan bullar cutar corona.
 Da farko dai asusun na IMF ya fara daukar matakin ne a ranar 13 ga watan Afrilun 2020 kafin ya sake daukar matakin na biyu a ranar 2 ga watan Oktoba 2020.
 Kasashe da zasu amfana da tagomashin na asusun IMF sun hada da: Afghanistan, Jamhuriyar Benin, Burkina Faso, Burundi, Jamhuriyar Afurka ta tsakiya, Chadi, Comoros, Jmahuriyar Dimukuradiyar Congo, Congo, Dibouti, Ethiopia, da kuma Gambia.
 Sauran sune: Guinea, Guniea-BISSAU, Haiti, Liberia, Madagascar, Malawi, Mali, Mozambique, Nepal, Jamhuriyar Nijar, Rwanda, Sao Tome and Princpe, Saliyo, Solomon Island, Tajikistan, Togo da kuma Yemen.
 A cewar shugabar asusun na IMF Kristalina Georgieva ta ce kasashen da aka yafewa sune su ka fi dandana kudarsu sakamakon cutar corona.
Ba a haifi Atiku a Najeriya ba, bai cancanci tsayawa takarar shugaban kasa ba – Malami.
 A cewar Abubakar Malami, idan aka yi duba ga tanade-tanade da ke cikin kundin tsarin mulkin kasar nan kotun za ta amince cewa Atiku Abubakar bai cancanci tsayawa takarar shugaban kasa ba.
 Ministan na shari’a ya ce kasancewa ba a haifi shi (Atiku) a Najeriya ba hakama mahaifansa saboda haka bai cika ka’idojin da sashe na 25 (1) da kuma (2) da kuma 131 (a) na kundin tsarin mulkin kasar nan.
 Atoni janar na kasar ya kara shaidawa kotun cewa matukar Atiku ya tsaya takarar shugaban kasa matakin ya sabawa sashe ne 118 (1)(k) na dokokin zaben kasar nan.
 Abubakar Malami y aba da wannan bahasi kan karar da wata kungiya wata mai suna MENA ta shigar gaban kotun ta bukatar kotun da ta haramtawa Atiku Abubakar tsayawa takarar shugaban kasa a babban zaben kasa da za ayi a shekarar 2023.
 Ministan shari’ar ya kuma ce ko da yake dokar da ta bai wa al’ummomin arewacin Kamaru zama ‘yan Najeriya a 1961, bai bayyana cewa idan suka zama ‘yan Najeriyar daidai yake da an haife su a Najeriya ba.
Yanzu-yanzu: An kuɓutar da wasu cikin ɗaliban kwalejin Kaduna daga masu garkuwa.
Kwamishinan tsaro da harkokin cikin gida Samuel Aruwan ne ya tabbatar da kubutar su ta cikin wata sanarwa da ya fitar a yammacin yau Litinin.
Aruwan ta cikin sanarwar ya ce, sojoji ne suka samu nasarar kubutar da daliban guda biyar daga hannun masu garkuwa da su da yammacin nan, bayan samun bayanan sirri na maboyar su.
A cewar sa, daliban yanzu haka suna sansanin sijoji don bincikar lafiyarsu, kafin a kai ga mika su zuwa iyalan su.
Rundunar ‘yan sandan Najeriya ta tura karin ‘yan sandan kwantar da tarzoma jihar Imo.
Sufeton ‘yan sandan kasar nan Mohammed Adamu ne ya bada umarnin a yau Litinin.
A wata sanarwar da mai magana da yawun Rundunar ‘yan sandan, kasar nan CP Frank Mba ya fitar, ta ce ,maharan sun kai hari ne da manyan makamai da suka hada da RPG da sinadaran fashewa na IED da kungiyar ‘yan ta’adda ta rajin samun kasar Biafra ta saba amfani da su.
Ku zakulo ‘yan IPOB da suka kai hari kan ‘yan sanda, gidan yari a Owerri – Muhd Adamu.
A wata sanarwa da mai magana da yawun rundunar ‘yan sandan kasar nan Frank Mba, ya sakawa hannu, ta ruwaito sufeto janar na ‘yan sandan na kuma umartar da tura karin dakarun kwantar da tarzoma, don tabbatar da wanzar da zaman lafiya da samar da tsaro.
A cewar sanarwar Muhammad Adamu, ya umarci Kwamishinan ‘yan sandan jihar Imo, da ya zakulo tsagerun IPOB, da suke da hannu wajen kai harin.
Rahotanni sun ce maharan, sun kone motoci da dama, tare da sakin daurarru dake gidan gyaran hali na Owerri su 1,500, a harin da suka kai na safiyar yau Litinin.
Magoya bayan Buhari sun yi zanga-zangar goyon bayansa a birnin London.
Rahotanni sun ce ‘yan Najeriyar mazauna London sun fito sun yi zanga-zangar ce don nuna goyon baya ga shugaban kasar tare da kalubalantar wasu ‘yan Najeriya da suka gudanar da zanga-zangar adawa da shugaban kasar a baya-bayan nan.
Bayanai sun ce, magoya bayan shugaban kasar sun yi ta daga kwalaye mai nuna alhini tare da addu’ar Alla..
ya bai wa shugaban kasar lafiya tare da yi masa addu’a na musamman don neman ubangiji ya bashi cikakken lafiya.
Wannan na zuwa ne kwanaki kadan biyo bayan zanga-zangar da Reno Omokri daya daga cikin masu taimakawa tsohon shugaban kasa Good luck Jonathan ya shirya wanda ke adawa da ziyarar London shugaba Buhari ke yi.
Edo 2020: ‘Yan sanda sun kwantar da hatsaniyar magoya baya da ‘yan kallo.
Hakan na zuwa ne yayin da ake cigaba da gudanar a gasar kakar wasanni ta 2020 a jihar Edo.
Hatsaniyar ta farune a lokacin da ‘yan kallon suka cika dakin da ake gudanar da wasan Damben lamarin da ya sanya take dokokin dakile yaduwar cutar Corona.
Wakilan masu shirya gasar sun nemi dauki daga wajen jami’an ‘yan sanda yayin da suka gaza daidaita hatsaniyar magoya baya da kuma ‘yan kallon dake dakin wasan.
Daga bisani jami’an ‘yan sandan sun samu nasarar kwantar da hatsaniyar don cigaba da gudanar da wasannin a tsanake.
EDO 2020: An killace ‘yan wasa 10 da suka kamu da Corona.
Yayin tattaunawa da manema labarai babban jami’in kwamitin dakile yaduwar cutar Corona Dakta Andrew Obi, ya ce, an mika bakwai daga cikin masu dauke da cutar zuwa wajen killacewa a asibitin Stella Obasanjo dake jihar ta Edo.
Ya kuma ce, sauran ‘yan wasan uku ba a kaiga mika su asibitin ba amma tuni aka killace su.
Jaridar Punch ta ruwaito cewa, “Za a cigaba da kula da ‘yan wasan da suka kamu da cutar har sai sun warke kafin su dawo cikin mutane kamar yadda Dakta Obi ya bayyana.” .
JUSUN: Ma’aikatan shari’a a Najeriya za su tsunduma yajin aiki.
Hakan na cikin wata sanarwar da shugaban kungiyar na kasa reshen jihar Kano, Mukhtar Rabi’u Lawan, ya rabawa manema labarai.
Sanarwar ta ce hakan ya biyo bayan umarnin da uwar kungiyar ta kasa ta bayar, tun a ranar daya ga watan da muke ciki na Afrilu kan tafiya yajin aikin.
Hakan kuma ya sanya kungiyar a nan Kano ke umartar dukkanin membobinta da suyi biyayya ga umarnin uwar kungiyar kan batun zama a gida tare da rufe dukkanin kotuna da ma’aikatun shari’ar daga ranar shida ga watan Afrilun.
Tsaro: Jin haushin kin tattaunawa da ‘yan ta’adda ke kara tunzura su a Kaduna – El’Rufa’I.
Gwamnan jihar, Malam Nasir El-Rufai, ne ya bayyana haka yayin da ake tattaunawa da shi a gidan Talabaijin na Channels.
El-rufa’i ya ce gwamnati ba za ta sauka daga kudirinta ba na kin tattaunawa da ‘yan ta’addah, yana mai cewa ba wayewa ba ce gwamnatin ta tattauna da masu laifi.
Ya ce abin da ya kamata gwamnatin tayi  wajen magance ayyukan fashi da makami da kuma satar mutane ita ce daukar matakin da ya kamata ga mutanen dake aikata laifi.
An kashe jami’an ‘yan sanda sama da 20 a watan Maris – Muhammad Adamu.
Babban Sufeton ‘yan sandan kasar nan Muhammad Adamu, ne ya bayyana hakan yayin wani taron tuntuba na masu ruwa da tsaki kan sha’anin tsaro.
Muhammad Adamu ya ce an aikata laifukan kisan kai akalla guda dari da talatin da bakawai da laifukan satar mutane guda dari da goma sha tara a watan na Maris.
Ya kuma bukaci al’ummar da su ci gaba da bawa jami’an tsaro hadin kan da ya kamata domin kawar da hanyoyin aikata laifukan ta’addanci da fashi da makami a kasar nan.
Kano: An bankaɗo shagon da ake sauya wa kayayyaki wa’adin ƙarewa.
An bankaɗo wurin ne a kasuwar Sabon Gari, inda aka samu wasu matasa guda goma da aka ƙulle ciki domin yin aikin.
Kayayyakin da aka same su sun haɗa da kayyakin sarrafa abin ci da abin sha.
Mai taimakawa Gwamnan Kano kan hukumar KAROTA Nasiru Usman Na’ibawa ya tabbatar da faruwar lamarin.
A cewar sa, sun samu matasan ƙulle a ciki inda suke wannan aiki na sauya lokutan wa’adin ba dare ba rana.
Kana boye kayan masarufi mu kuma zamu fasa shagon mu rabawa jama’a – Muhyi Magaji.
Shugaban hukumar Barista Muhyi Magaji Rimingado ne ya bayyana haka ta cikin shirin Barka da Hantsi na nan Freedom rediyo da safiyar yau.
A cewar Muhyi Magaji tun bayan bullar cutar corona kamfanoni ba sa iya sarrafa kayayyaki kamar yadda ya kamata.
Ya ce, sun tattauna da kamfanoni da dama musamman masu sarrafa sukari, wadanda suka tabbatar da cewa daga farkon azumi zuwa karshensa akwai wadatattceen sukari da zai wadatar da al’ummar Jihar Kano.
Ya kuma jaddada cewa hukumar ba za ta bar ‘yan kasuwa su yi abin da suka ga dama ba a lokacin azumi.
‘‘Domin duk wanda muka kama ya boye kayayyakin masarufi zamu fasa shagon mu rabawa jama’a’’ a cewar Muhyi Magaji Rimingado.
Sheikh Sudais ya cika shekaru 38 da fara Limanci a Masallacin Harami.
An dai haifi Sheikh Abdur Rahman Sudais a birnin Qassim da ke kasar Saudiya 1961.
Shi dai Abdur Rahman Ibn Abdul Aziz As-Sudais fitaccen makarancin alkur’ani ne da ya shahara a duniya ba ya ga kasancewar sa limanin harami da ke birnin Makkah.
A bangare guda shine shugaban kwamitin kula d masallatan haramai guda biyu da ke birnin Makkah da Madina.
Sheikh Sudais dai ya haddace Alkur’ani tun yana dan shekara 12, sannan ya halarci makarantar firamare ta Al-Muthana Bin Harith, inda ya kammala a 1979, inda ya kasance dalibi mafi hazaka a makarantar.
Daga bisani kuma ya halarci jami’ar Riyadh wanda a yanzu ake kira da Jami’ar Sarki Sa’ud, inda ya kammala Digiri a bangaren Sharia a 1983.
Haka zalika, Sheikh Sudais ya ci gaba da karatu, inda ya samu shaidar Digiri na biyu akan shari’a a kwalejin shari’a ta Imam Muhammad Bin Saud da ke jami’ar Musulunci a 1987.
A 1995 ya samu shaidar Digiri na uku a jami’ar Al-Qura, inda ya karanci fannin shari’ar musulunci.
Ya kuma koyar a jami’ar na tsawon shekaru har ma ya kasance daya daga cikin manyan malamai a sashen nazarin shari’ar musulunci.
A shekarar 2016 ne kuma daidai da hijira 1437, Sarki Salman Bin Abdul’aziz ya nada shi a matsayin limamin da zai gabatar da huduba a yayin aikin hajjin shekarar.
Gwamnonin Arewa sun bukaci hadin kan al’umma wajen kawo karshen matsalar tsaro a Najeriya.
Shugaban kungiyar gwamnonin kuma gwamnan jihar Filato Simon Bako Lalong ne ya bayyana hakan a sakon bikin Easter, a madadin kungiyar.
Lalong ya kuma bukaci al’ummar kiristoci da su ci gaba da gudanar da addu’o’i domin samun zaman lafiya da hadin kai da kuma ci gaban kasar nan.
Ya kuma bukaci ‘yan Nijeriya kan su ajiye banbancin addini da al’ada da kuma siyasa, tare da tsayawa waje daya domin tabbatar da samnun zaman lafiya da kwanciyar hankali mai dorewa.
Tsaro: ‘Yan bindiga sun fasa gidan gyaran hali na garin Owerri tare da sakin daurarru 1500.
Rahotanni sun ce ‘yan bindigar sun kuma fasa gidan gyarin hali da ke birnin Owerri tare da sakin daurarru dubu daya da da dari biyar.
Jaridar Daily trust ta ruwaito cewa ‘yan bindigar wadanda ke da yawan gaske sun tasa keyar jami’an tsaro da ke gadin shalkwatar ‘yan sandan da kuma gidan gyaran halin na Owerri.
Bayanai sun tabatar da cewa ‘yan bindigar sun kona motoci da dama a shalkwatar ‘yan sandan.
A cewar jaridar ‘yan bindigar sun kai harin ne da misalin karfe daya na daren jiya, inda su ka yi ta tabka ta’asa har zuwa karfe uku na asubah.
Shaidun gani da ido sun ce ‘yan bindigar sai da su ka yi ta rera waka na neman ‘yanci har na tsawon mintuna talatin a shataletalen gidan gwamnati da ke Owerri kafin su kai harin.
Mai magana da yawun rundunar ‘yan sandan jihar Imo Orlando Ikeokwu ya tabbatar da faruwar lamarin.
Ba boko haram bane ta kakkabo jirgin mu – Rundunar sojin saman Najeriya.
A ranar larabar da ta gabata ne rundunar sojin ta sanar da cewa jirginta na yaki yayi batan dabo yayin wani aiki da ya ke yi a jihar Borno.
A cewar rundunar tana tsammani jirgin ya yi hatsari ne sai dai ba ta da masaniya kan dalilan da ya janyo hatsarin.
A cikin wata sanarwa mai dauke da sa hannun mai magana da yawun rundunar Air Commodore Edward Gabkwet, ta ce, faifan bidiyon da ‘yan boko haram suka fitar na bogi ne kuma bashi da alaka da jirginta da ya yi batan dabo.
Mai magana da yawun kungiyar yarbawa zalla ta Afenifere ya mutu.
Rahotanni sun ce Yinka Odumakin ya mutu ne a asibitin koyarwa na jami’ar Lagos bayan ya yi dama da wata gajeruwar rashin lafiya.
 Mai dakin marigayin Mrs Joe Okei-Odumakin ta ce cutar corona ce ta yi sanadiyar mutuwar mijinta .
Dan majalisar wakilai daga jihar Filato ya rasu.
Rahotanni sun ce hatsarin motar ya ritsa da dan majalisar ne akan hanyar Abuja zuwa Jos.
Ya kuma mutu ne a cibiyar lafiya ta gwamnatin tarayya da ke garin Keffi a jihar Nassarwa, sakamakon raunin da ya samu.
Mai magana da yawun dan majalisar, Joseph Audu, ta cikin wata sanarwa da ya fitar, ya shaidawa manema labarai cewa, da safiyar yau Asabar ake sa ran gudanar da jana’izar sa kamar yadda addinin musulunci ya koyar.
NDLEA ta kama dan kasar Chadi da ake zargin yana safarar kwayoyi ga Boko haram.
Mutumin mai shekaru talatin da biyar an kama shi ne a garin Jalingo da ke jihar Taraba.
Mai magana da yawun hukumar ta NDLEA Femi Babafemi, ya ce, binciken su na farko ya gano cewa, mutumin dillali ne da ya kwarance wajen safarar miyagun kwayoyi ga ‘yan boko haram da ke bakin daga.
A cewar sa, wanda ake zargin ya kuma sayo kwayoyin ne a garin Onitsha da ke jihar Anambra, inda ya boye su cikin jakar mata.
Ya kuma ce dubun sa ya cika ne a lokacin da ya ke kan hanyar sa ta kai miyagun kwayoyin ga ‘yan boko haram.
Kamata ya yi ayi wa duk dan Najeriya gwajin ta’ammali da miyagun kwayoyi – Buba Marwa.
Ya ce hukumar ta bijiro da batun yin gwaji ga ‘yan siyasa, ma’aikata da kuma dalibai a baya-bayan nan ne da nufin taimaka wa wadanda aka samu sun yi dumu-dumu wajen ta’ammali da miyagun kwayoyi, don su daina dabi’ar.
Janar Buba Marwa mai ritaya wanda ya bayyana hakan lokacin da ya ke sanya hannu kan yarjejeniya da wani kamfani da zai yi kwangilar shigo da na’urar gwaje-gwajen kwayoyin, ya ce, yin gwaji ga kowa da kowa zai taimaka gaya wajen rage ta’ammali da miyagun kwayoyi a kasar nan.
Shugaban hukumar ta NDLEA ya kuma bayyana farin cikinsa da sanya hannu kan yarjejeniyar a wannan karon, wanda ya ce, tun a shekaru uku da suka gabata ne gwamnatin tarayya ta amince da sayo na’urar yin gwajin.
Muhammadu Sanusi II: Hadin kai tsakanin Nijar da Najeriya zai magance matsalar tsaro.
Malam Muhammadu Sanusi na biyu ya bayyana hakan ne yayin wata ganawa da tashar freedom radio a birnin Yamai na jamhuriyar Nijar, yayin bikin rantsar da sabon shugaban kasa, Bazoum Muhammed.
Ya ce, Najeriya da Nijar ‘yan uwan juna ne akwai alaka ta jini tsakanin al’ummomin kasashen biyu, a don haka, yin aiki tare zai taimaka gaya wajen rage wasu matsaloli da kasashen ke fsukanta, musamman na tsaro da kuma rashin ayyukan yi tsakanin matasa.
Akalla akwai ‘yan bindiga dubu 30 a jihohin arewa maso yamma – Matawalle.
A cewar gwamnan na Zamfara akwai kuma sansanonin ‘yan bindiga akalla guda dari a dazuka dake jihohin.
Wanda a cewar sa kowane daya daga cikin sansanonin yana kunshe da ‘yan bindiga akalla guda dari uku.
Gwamnan na Zamfara wanda kwamishinan kananan hukumomin jihar Alhaji Ibrahim Magaji Dosara ya yi magana a madadinsa, ya bayyana hakan ne yayin wani taron manema labarai ranar juma’a a garin Kaduna.
Ya kuma bayyana jihohin da ‘yan bindigar suke da sansanoni da cewa sun hada da: Zamfara, Sokoto, Kebbi, Katsina, Kaduna da kuma Niger.
Gwamnan na Zamfara ya kuma ce gwamnatin tarayya ba ta da isassun sojoji da za ta iya samun galaba akan ‘yan bindigar.
Ba gudu ba ja da baya kan binciken zargin badakalar sayar da filin masarautar Kano na Dorayi – Muhyi Magaji.
A cewar Muhyi Magaji Rimingado hukumar za ta ci gaba da binciken zargin badakalar, har sai gaskiya ta yi halinta.
Muhyi Magaji Rimin Gado ya yi wannan jawabi ne a ranar juma’a, yayin ganawa da manema labarai, yana mai cewa hukumar ta samu korafin sayar da katafaren filin ne daga kungiyar ci gaban unguwar Dorayi babba.
Ya ce, tun da fari masu ruwa da tsaki kan filin ne suka bukaci gwamnati ta basu damar gina wurin shakatawa da kuma wurin zuba shara, sai dai daga bisani aka gano cewa cefanar da filin su ka yi, tare da karkatar da kudin zuwa biyan buktaun wasu daidaikun mutane maimakon sanya kudin cikin asusun masarautar Kano.
‘‘Duk da cewa mutanen da su ka sayi filin sun kai ni kara kotu, amma hakan ba zai hana hukumar ta anti-corruption ci gaba da gudanar da bincike ba, don bankado almundahanar da take zargin an aikata wajen sayar da filin’’ ‘‘Ko a yau Juma’a mun gano cewa an ci gaba da gudanar da gine-gine a cikin filin wanda hakan ta sanya muka garzaya wajen muka gabatar musu da takardar kotu da ta haramta ci gaba da aiki a fili’’ a cewar Muhyi Magaji Rimingado.
Mune muka kakkabo jirgin yakin rundunar sojin Najeriya da ya yi batan dabo – Boko Haram.
Tun farko dai rundunar sojin saman ta Najeriya ta ce ta tura da jirgin ne don yaki da boko haram a jihar Borno Sai dai a wani faifan bidiyo da ‘yan boko haram din suka saki a yau juma’a, ya nuna yadda wasu mayakan ta suka harbo wani jirgin sama.
Faifan bidiyon ya nuna ‘yan boko haram din sun dauki gawar daya daga cikin matuka jirgin da suka harbo.
Sai dai tun a baya dama rundunar sojin saman kasar nan ta tabbatar da cewa, akwai yiwuwar jirgin ya yi hatsari ne a wani yanki da ke jihar Borno  .
Buhari ya kara wa’adin wata daya don hada layukan tarho da lambar NIN.
A baya dai gwamnatin ta ware wa’adin shida ga wannan wata na Afrilu a matsayin ranar karshe da za a gama aikin hada layukan wayar da lambar dan kasa (NIN), to sai dai yanzu an kara wa’adin zuwa ranar shida ga watan gobe na Mayu.
Ministan sadarwa da bunkasa fasahar tattalin arziki, Dr Isa Ali Pantami ne ya bayyana haka ga manema labarai jiya a Abuja.
Ya ce tuni ma’aikatar ta aikewa shugaba Buhari da bukatar neman karin wa’adin kuma shugaban kasar ya amince da hakan.
A cewar sa ya zuwa yanzu, an samu ci gaba sosai wajen hada layukan na waya da lambar dan kasa, inda mutane akalla miliyan biyu da dubu dari shida suke hada layukansu da lambar dan kasa (NIN) a duk wata.
Mun gano inda jirgin yakin mu ya yi hatsari – Rundunar sojin saman Najeriya.
A cewar mai magana da yawun rundunar Air Commodore Edward gabkwek, ba a san dalilin da ya yi sanadiyar hatsarin ba, kuma ba a san inda matuka jirgin biyu suke ba.
A cikin wata sanarwa mai dauke da sa hannun sa, ta ce, matuka jirgin sune: Flight Lieutenant John Abolarinwa da kuma Flight Lieutenant Ebiakpo Chapele.
Sanarwar ta kuma ce, rundunar sojin sama ta Najeriya tuni ta bazama don gano inda matuka jirgin suke.
Jirgin yakin sojin mai dauke da mutane biyu a cikinsa, an daina jin duriyar sa ne tun da misalin karfe biyar na maraicin ranar Laraba.
A cewar rundunar tun farko an tura jirgin ne don taimakawa dakarun kasar nan da ke fafatawa da ‘yan boko haram a jihar Borno.
Kuyi dokar da za ta hana jami’an gwamnati zuwa asibitin ketare – Kungiyar likitoci ga majalisa.
Shugaban kungiyar likitoci masu neman kwarewar aiki, Dr Uyilawa Okhuaihesuyi shine ya yi wannan kiran ya yi zantawa da manema labarai a Abuja.
Wannan na zuwa ne a lokaci guda da shugaban kasa Muhammadu Buhari ya tafi birnin Lonodn da ke Ingila don kula da lafiyar sa.
‘‘Hakan zai taimaka gaya wajen tursasa jami’an gwamnati da ‘yan siyasa da sauran masu rike da madufin iko da su karkatar da akalarsu wajen kyautata bangaren lafiyar kasar nan’’ ‘‘Naira biliyan dari biyar da miliyan saba’in da shida da al’ummar kasar nan ke kashewa a duk shekara wajen ganin likita a kasashen waje, matukar aka yi amfani da wadannan makudan kudade wajen kwaskwarimar asibitoci da sauran cibiyoyin lafiya al’amura da dama za su kyautata’’ inji shugaban kungiyar likitocin.
Najeriya: An yi wa mutane 800,000 riga-kafin corona.
Ya zuwa jiya Alhamis mutane dubu dari takwas da goma sha takwas da dari takwas da sittin da biyar ne aka yiwa riga-kafin na corona.
Hakan na cikin wani sako ne da hukumar kula da lafiya a matakin farko ta kasa ta wallafa a shafinta na internet.
Hatsarin jirgin kasa ya yi sanadiyar mutuwar mutane 36.
Rahotanni sun ce, hatsarin ya faru ne bayan da jirgin kasar ya kaucewa hanyar sa a gabashin kasar Taiwan da safiyar juma’a.
Bayanai sun ce wannan hatsari shine mafi muni cikin shekaru arba’in da ya gabata a kasar ta Taiwan.
Ministan sifiri da sadarwa na kasar Lin Chia-lung, ya ce, tuni aka kai wasu mutane arba’in wadanda suka jikkata zuwa asibiti don ci gaba da duba lafiyar su.
A bangare guda, masu aikin ceto na ci gaba da zakulo mutane da ake zargin sun makale sanadiyar hatsarin.
Duk wanda ba shi da lambar NIN zai fuskanci daurin shekaru 14 – Pantami.
Dr Isa Ali Pantami ya bayyana hakan ne yayin wani taron manema labarai da kwamitin kula da sadarwa na shugaban kasa ya saba gudanarwa a duk mako.
Ya ce ya zuwa jiya laraba talatin da daya ga watan jiya na Maris,‘yan Najeriya miliyan hamsin da daya ne suka yi rajistar lambar ta NIN.
‘‘Ina tabbatar muku cewa duk dan Najeriya da ya yi sakaci bai mallaki lambar shaidar dan kasa (NIN) ba, to zai iya fuskantar daurin shekaru goma sha hudu, kamar yadda ya ke a kundin tsarin mulkin kasar nan’’ a cewar Pantami.
An kama mai sayar da jabun lambobin babura a Kano.
Mai magana da yawun hukumar Rabi’u Sale Rimin Gado, ya bayyana hakan ga manema labarai a ofishin hukumar dake nan Kano.
Ya ce, an dai kama mutumin mai suna Ibrahim Sale Darki dauke da lambobin da yawansu ya kai 208.
“Kudin lambobin sun kai Naira miliyan Biyu da Dubu dari Biyu, za kuma mu mika wanda ake zargin ga jami’an ‘yansanda domin fadada bincike,” a cewar Rimin Gado.
Babu hujja cewa jami’an tsaron Najeriya sun kashe masu zanga-zangar ENDSARS – Amurka.
Bayanin hakan na cikin wani rahoto da sashen ya wallafa da hadin gwiwar hukumar kare hakkin bil’adama ta kasa da kasa.
Sai dai rahoton ya nuna karara, yanda jami’an tsaro suka ci zarafin masu zanga-zangar.
Itama babbar jami’a a ofishin jakadancin Birtaniya a Najeriya, Catriona Laing ta ce tabarbarewar da al’amuran tsaro sukayi a kasar nan, na zama wani abin damuwa ga Birtaniya.
Ta ce Birtaniya za ta taimakawa Najeriya wajen magance matsalar tsaron da kasar nan ke fuskanta.
Najeriya za ta kashe miliyan dubu 296 wajen sayan allurar riga-kafin Corona – Zainab Ahmed.
Ministar kudin kasar nan Hajiya Zainab Ahmed ce ta bayyana hakan a Abuja.
Haka kuma ministar ta ce har yanzu ana cigaba da tsara kwarya-kwaryar kasafin kudi wanda za a samarwa da jami’an tsaro kayan aiki da kuma kula da wal-walarsu.
Tsaro: Wasu ‘yan bindiga sun kashe mutane 8 a Kaduna.
Kwamishinan tsaron da harkokin cikin gida Samuel Aruwan ne ya tabbatar da harin ta cikin wata sanarwa da ya fitar.
Harin na zuwa ne yayin da ‘yan fashin suka harbi wata mota lamarin da ya haifar da kifewarta nan take.
Sanarwar ta kuma ce, ‘yan fashin sun kai wani hari kan mutane a Iburu da ke cikin Karamar Hukumar Kajuru kuma sun kashe mutum daya, yayin da kuma suka mamaye kauyen Hayin Kanwa da ke gundumar Fatika, a karamar hukumar Giwa suka kashe wani dan kasuwa bayan ya bijirewa yunkurin sace shi da suka yi.
‘Yan Najeriya su guji auren kwangila da ‘yan ketare – Babandede.
Kwanturola Janar na hukumar ta kasa Muhammad Babandede ne yayi gargadin, a wani taron tattaunawa da manema labarai a Abuja jiya Laraba.
Yin hakan babban laifi ne, saboda ya hana gwamnatin tarayya samun kudin shiga ta bangaren haraji da kuma mallakar takardun izinin zama ga bakin.
Gargadin ya zama dole, saboda hukumar ta lura cewa a shekarar 2020, yawan baki da suka samu takardun izinin zama a Najeriya ya ninka har sau uku.
Babandede ya bayyana cewa hukumar ta cafke wani dan kasar China da wasu yan kasar Masar da dama wadanda suka yi amfani da auren jabu don neman izinin zama a kasar nan.
Babandede ya ce daga yanzu, ya zama dole ga duk mai son zama a kasar nan ya rika sabunta takardun izinin zama, wanda hukumar su zata hada kai da hukumar tara haraji ta kasa don tabbatar da bakin haure na biyan kudaden haraji.
Wani jirgin yaki yayi batan dabo a jihar Borno.
Mai magana da yawun rundunar Sojin Saman Najeriya, air Commodore Edward Gabkwet, ya ce jirgin Alpha din ya kauce hanyar sa ne tun a ranar Laraba da misalin karfe 5 na yamma.
Har kawo ranar Alhamis ba a kai ga gano shi ba, sakamakon na’urar da ke hango zirga-zirgar jirage ta gaza gano inda ya shiga, sai dai Commodore Edward yace ana ci gaba da bincike.
Jirgin da ya bace ya na tsaka da aikin samar da tsaro ga sojojin kasa, don dakile ayyukan masu tayar da kayar baya.
Wannan dai na zuwa ne makonni kadan bayan da wani jirgin Sojan Saman kasar nan, ya yi hadari sakamakon gazawar injin sa a kan hanyarsa zuwa Minna ta Jihar Neja.
Mun kwato kudade sama da Naira miliyan 500 a Kano – Muhuyi.
Shugaban hukumar Barista Muhuyi Magaji Rimin Gado, ne ya bayyana haka yayin wani taron manema Labarai da aka gudanar a ofishin hukumar.
Muhuyi Magaji ya ce an shirya taron ne domin bayyana ayyukan hukumar dangane da nasarorin data samu da kalubale, a shekarar 2020, da Kuma farkon watanni Uku na shekarar 2021.
“Mun Karbi korafe-korafe sama da 2,000 wadanda kaso 70 cikin Dari an samu nasarar ayyukan su, mun kwato Filaye sama da 400, tare da samun nasarar hana boye Man Fetur da Kayayyakin Abinci don kara musu farashi da kuma kwato kayan abincin Tallafin Corona da aka boye a wasu guraren,” inji Muhuyi.
Muhuyi ya kuma ce, “Duk da nasarorin da muke samu, hukumar na fama da kalubalen katsalandan daga wasu masu rike da madafun Iko da kuma manyan mutane dake neman hana Ruwa gudu a ayyukan mu, a gefe Daya akwai matsalolin kudaden gudanar da wasu ayyuka a fadin kananan hukumomin jihar 44.” Haka zalika, hukumar tasha alwashin fadada ayyukan ta tare da aiki kafada-da-kafada da hukumomin ICPC da EFCC da sauran kungiyoyin ayyukan cigaba don yin aiki ga al’ummar jihar Kano.
Bai kamata gwamnatin Najeriya taki amincewa da bukatun majalisar dattawa ba – Ahmed Lawan.
Shugaban majalisar Sanata Ahmed Lawan ne ya bayyana hakan, yayin taron jin ra’ayin al’umma da kwamitin majalisar bangaren kiwon lafiya ya gudanar, kan wasu kudurori uku da kwamitin ya bukata.
Kwamitin ya ce ya bukaci a samar da asibiti na musamman a garin Suleja, dake jihar Niger da kuma Jami’ar koyar da harkokin lafiya ta gwamnatin tarayya a jihar Ogun sai kuma asibitin kashi da za’a samar a garin kuta dake jihar Niger.
Ahmad Lawan, ya ce kin amincewa a gudanar da ayyukan da fadar ta shugaban kasa ta yi ba karamin koma baya zai kawo ba a sha’anin lafiya a kasar nan.
‘Yan jarida sun yiwa kalamaina gurguwar fahimta – Tinubu.
A cewar sa ya bukaci gwamnatin tarayya da ta kara daukan sabbin jami’an tsaro a kasar nan dubu hamsin, ba miliyon hamsin ba kamar yadda wasu ke fada.
Tsohon gwamnan jihar ta Lagos Tinubu ya bayyana hakan ne cikin wata sanarwar da ya fitar ta hannun mai bashi shawara kan kafafen yada labarai Mr.
A cewar sanarwar Tinubu na nufin gwamnatin ta kara daukan sabbin jami’an tsaro dubu hamsin da suka hadar da jami’an ‘yan sanda da Civil Defence da kuma jami’an Soji, domin inganta sha’anin tsaro a kasar nan.
Shiru-shiru ba tsoro bane: Martanin sarkin musulmi ga kungiyar CAN  kan nadin sabbin alkalai..
Hakan na cikin wata sanarwa ce da majalisar ta fitar mai dauke da sa hannun mukaddashin daraktan mulkin majalisar ta NSCIA farfesa Salisu Shehu da kuma sakatare janar na majalisar Arc Haruna Zuberu Usman-Ugwu.
Majalisar ta ce ko da ya ke ba kasafai ta ke son mai da martani ga kungiyar ta CAN kan irin wannan batu ba, amma wannan ya zama wajibi domin fa shiru-shiru ba tsoro bane.
Sanarwar ta ce kwanakin baya majalisar ta bankado yadda aka rika nunawa mabiya addinin musulunci wariya a gidan talabijin na kasa (NTA) wanda tsofaffin hukumomin gudanarwar gidan talabijin din da suka gabata su ka rika yi, bayan da kungiyar ta CAN ta yi wani irin wannan zargin nata na surkulle.
‘‘Wannan rashin kunya ne da cin fuska a rika zargin musulmi da danniya bayan kuma a zahiri al’ummar musulmi sune aka fi dannewa a duk wani lamari na gwamnati a kasar nan, wanda wani tsari ne da tun farko turawan mulkin mallaka suka dora kasar akai’’ ‘‘Duk wani neman canja lamari yadda ya ke game da nadin alkalan guda ashirin da kungiyar CAN ke yi ba zai samu nasara ba’’ ‘‘Sanin kowa ne shugaban kotun daukaka kara mai shari’a Monica Dongban-Mensem, ta yi bayani dalla-dalla kan wannan lamari, da hanyoyin da aka bi wajen zaben alkalan, wanda ta ce, an bi dukkannin ka’idoji da suka kamata ba tare da la’akari da addini ko kabila ko kuma yankin da wani ya fito ba, amma duk da haka, masu neman cin zarafin musulmi da masu fakewa da addini suna biyan bukatun-su sun fake da batun suna cin zarafin mu’’ ‘‘Sun ma manta cewa har yanzu al’ummar musulmi duk da cewa su ke da rinjaye a kasar nan amma suke da kaso na marasa rinjaye a kotun daukaka kara’’ ‘‘A yanzu haka halin da ake ciki jimillar alkalan da ke kotun daukaka kara guda saba’in ne, arewa da ke da jihohi goma sha tara tana da alkalai 34 yayin da kudanci da ke da jihohi sha bakwai ke da alkalai 36 saboda haka wa aka cuta Kenan?’’ a cewar majalisar koli da ke kula da harkokin addinin musuluncin.
‘‘A bangare guda cikin alkalai guda talatin da shida da ke kudancin kasar nan a kotun daukaka kara guda biyu ne kawai musulmi, wato mai shari’a Habeeb Adewale Abiru daga jihar Lagos da kuma mai shari’a Mistura Bolaji-Yusuf daga jihar Oyo’’ Amma a yankin arewa guda goma sha biyar cikin alkalan guda talatin da hudu duk kiristoci ne, inda yankin arewa maso gabas ke da alkalai musulmi hudu kawai, ya yin da kiristoci ke da guda bakwai, arewa maso tsakiya na da alkalai kiristoci guda bakwai musulmi guda shida, yayin da yankin arewa maso yamma ke da alkalai musulmi guda tara kirista guda daya.
Za mu haramta shigo da motoci da aka yi amfani da su sama da shekara 7 – Kwastam.
 Shugaban hukumar ta kwastam Kanal Hamid Ali mai ritaya ne ya bayyana haka lokacin da ya ke kare kunshin kasafin kudin hukumar gaban kwamitin kula da hukumar yaki da fasakwauri ta kasa na majalisar wakilai, a Abuja.
 Haka zalika shugaban hukumar ta kwastam ya kuma ce nan ba da dadewa ba hukumar za ta kaddamar da na’urar binciken kwa-kwaf wato scanner guda dari da talatin da biyar a dukkannin tashoshin jiragen ruwa da filayen jiragen sama da kuma kan iyakokin kasar nan da ke kan tudu.
 ‘‘Muna ta kokarin bullo da wani sabon tsari da za mu yi amfani da shi wajen rage adadin motoci tuwaris da ake shigowa da su daga ketare’’ a cewar shugaban hukumar ta kwastam.
Lauwali Danladi matashin da ake zargi ya kashe matar sa akan koko..
Rahotanni sun ce Lawali Danladi ya yin sabanin ya lakada duka ga mai dakin nasa mai suna Zulai Lawal wanda sakamakon haka ta suma kafin daga bisani rai ya yi halinsa bayan an kai ta asibiti.
Danladi Lawal bayan an yi holensa a shalkwatar ‘yan sanda da ke birnin Minna, ya ce, bai taba zaton cewa, duka da ya yi wa matar sa, za ta kai ga mutuwa ba.
‘‘Ban ji dadin yadda ta dama kokon ba, wanda sanadiyar hakan musu ya barke tsakani na da ita, ni kuma cikin fushi shine na lakada ma ta duka’’ ‘‘Ban yi zaton cewa, duka da na yi ma ta, za ta kai ta ga mutuwa ba, kawai sabani ne kan dama koko, kuma ban san suma da ta yi, za ta zama ajalinta ba, domin da nasan hakan da ban dake ta ba’’ a cewar Lawali Danladi.
Tun farko mai magana da yawun rundunar ‘yan sandan jihar Niger DSP Wasiu Abiodun, ya ce, sun kama Lawali Danladi ne a kauyen Kadaura da ke gundumar Yakila Gunna a yankin karamar hukumar Rafi, bayan sun samu korafi a kansa.
A cewar sa, wanda ake zargin ya amsa laifinsa cewa ya lakada duka wa matar ta sa wanda sanadiyar haka ta suma kafin daga bisani rai ya yi halinsa a babban asibitin garin Wushishi.
Abiodun ya kuma ce, da za ran sun kammala bincike za su gurfanar da wanda ake zargin gaban kotu don girbar abin da ya shuka.
Jakuna da babura ake amfani da su wajen safarar makamai a kan iyaka–Kwastam.
 Kanal Hamid Ali mai ritaya, ya ce, batagarin suna hada baki da al’ummomin garuruwan da ke daf da iyakokin kasar nan wajen safarar makamai.
 Shugaban hukumar ta kwastam ya bayyana hakan ne lokacin da ya gurfana gaban kwamitin kula da hukumar yaki da fasakwauri ta kasa (kwastam) ta majalisar wakilai.
 Ya ce, abin haushin shine al’ummomin da ke rayuwa kusa da kan iyakokin kasar nan suna nuna alamun basa da masaniyar cewa yin fasakwaurin  kayayyaki zuwa kasar nan haramun ne.
 Kanal Hamid Ali mai ritaya ya kuma ce, hukumar tana aiki tukuru wajen ganin ta rage yadda ake safarar motoci da basu da inganci zuwa kasar nan.
Najeriya da sauran kasashen afurka na fuskantar karancin abinci – Zainab Ahmed.
 Ministan kudi, kasafi da tsare-tsare Zainab Ahmed ce ta bayyana haka yayin wani taro kan samar da abinci ga nahiyar afurka wanda bankin duniya ya shirya aka gudanar ta kafar internet.
 Ta ce Najeriya kamar sauran kasashen afurka tana fuskantar matsaloli masu yawa wajen samun isashshen abinci, wanda haka yana matukar barazana ga tsaro da zaman lafiyar al’ummar ta.
 ‘‘Mun yi imanin cewa muna da matsalar karancin abinci mai dorewa, saboda haka muna fata kamata ya yi masu ba da tallafi ga nahiyar afurka da su karkatar da akalarsu ta bangaren tallafawa harkar noma’’ inji Zainab Ahmed.
Na kadu matuka da ganin sunayen mutanen da ke daukar nauyin Boko Haram – BUHARI.
 A cewar fadar shugaban kasa bankado wadanda ke da hannu cikin lamarin ya yi matukar kadata.
 Babban mataimaki na musamman ga shugaban kan harkokin yada labarai Malam Garba Shehu ne ya bayyana haka a daren jiya talata.
 Mai taimakawa shugaban kasa kan harkokin yada labaran ya bayyana hakan ne ya yin zantawa da gidan talabijin na Channels, ya na mai cewa, ba za a saurarawa kowa ba komai girman mutum ko da kuwa dan siyasa ne matukar aka gano da hannunsa cikin lamarin za ayi mishi hukunci daidai da laifin da ya aikata.
 Ya ce bincike ya gano cewa cikin masu daukar nauyin ‘yan boko haram da ‘yan bindiga akwai masu sana’ar canjin kudaden ketare wadanda suke da alaka da wasu gungun masu aikata laifuka na kasa da kasa da ke kasashen waje.
 Malam Garba Shehu ya kuma ce gaskiya ne zargin da ake yi cewa akwai alaka tsakanin ‘yan boko haram da ‘yan bindiga da ke aikata ta’asa a wasu yankuna na kasar nan saboda akwai kwararan hujjoji da ya tabbatar da hakan.
 Mai taimakawa shugaban kasa kan harkokin yada labaran ya kuma ce sun samu hujjoji da ke nuna cewa ana turo da makudan kudade ga kungiyar boko haram daga kasar hadaddiyar daular larabawa.
 ‘‘Tuni jami’an tsaro sun kama mutane da dama wadanda ake zargin suna da hannu cikin badakalar kuma ana ci gaba da bincike da zaran komai ya kammala za a bayyana sunayen su ga al’ummar kasa’’ a cewar Malam Garba Shehu.
Nijar: An kama sojojin da su ka yi yunkurin juyin mulki.
Har yanzu babu cikakken bayani game da abin da ya faru yayin da birnin Yamai ya kasance cikin shirin ko-ta-kwana.
Tun misalin ƙarfe 3:00 na dare aka fara jin harbe-harben kuma an ɗauki tsawon kusan minti 15 ana yi.
Jami’an tsaron fadar shugaban ƙasa ne suka daƙile yunƙurin, wanda ya faru ƙasa da kwana biyu kafin rantsar da zaɓaɓɓen shugaban ƙasa Mohamed Bazoum.
EDO 2020: Akwai yiwuwar sauya mai masaukin baki – MYSD.
Tunda da fari dai anyi niyyar gudanar da gasar ne da akayi ta dagewa sakamakon bullar cutar Corona da kuma matsalar karancin kudade a jihar Edo.
Za a fara gasar a ranar 2 ga watan Afirilu kuma a karkare ranar 14 ga watan na Afirilun 2021.
Ministan matasa da wasanni Sunday Dare, ya ce, ya rubuta wa gwamnatin tarayya takarda don ta baiwa jihar Edo tallafin kudi da zata alkinta wajen gudanar da gasar yayin da jihar ke kokawa kan matsalar karanci kudi.
Jaridar Punch ta ruwaito cewa, wani mutun a ma’aikatar wasannin ta kasa wanda ya nemi a sakaya sunansa, ya ce, ma’aikatar ta fara yunkurin maye gurbin jihar ta Edo da Abuja a matsayin inda za a gudanar da gasar.
Kano: Direbobin Adaidaita Sahu sun yi karin farashin hawa babur.
A cewar kungiyar karin farashin ya fara ne daga ranar talata kuma ya shafi dukkannin harkokin sifirin baburan adaidaita sahu a jihar Kano.
Shugaban kungiyar Alhaji Mansur Tanimu Dankoli ne ya tabbatar da hakan lokacin da ya ke zantawa da manema labarai a ranar litinin.
A cewar sa daukar matakin karin ya faru ne sakamakon ci gaba da samun tsadar rayuwa musamman na karin farashin wasu kayayyakin da suke amfani dasu.
‘‘Inda ake biyan naira 30 yanzu ya zama 50, gurin 70 kuma dawo naira 100 yayin da wajen da a baya ake dauka akan 100 yanzu ya dawo 130 zuwa 150, na 180 shi kuma ya dawo 200 yayin da na 200 ya karu zuwa naira 250’’ a cewar sa.
A nasa bangaren Halliru Shap -Shap wanda shine mai wayar da kan jama’a akan karin farashin da kungiyar tayi, ya ce, wajibi ne kungiyar ta yi karin a wannan lokaci sakamakon tsadar rayuwa da ake fama da ita.
‘Yan boko-haram da ‘yan bindiga duk bakinsu daya – Gwamnan Ekiti.
Ya ce gungun ‘yan ta’addar suna amfani da kudaden fansa da suke karba daga wajen jama’a suna sayan makamai don yaki da rundunar sojin kasar nan a yankin arewa maso gabas.
Gwamnan na Ekiti ya bayyana hakan ne jim kadan bayan wata ganawa da ya yi da shugaba Buhari a fadar Asorok.
A cewar gwamnan na Ekiti akwai kwararan hujjoji da ya ke alakanta ayyukan boko haram da na ‘yan bindiga da ke ta’asa a yankin arewa maso gabas.
Buhari ya umarci jagororin tsaro da su zakulo ‘yan ta’adda da masu daukar nauyinsu..
A cewar shugaban kasar wajibi ne a hukunta duk wadanda suke daukar nauyin tashe-tashen hankula a Najeriya.
A yayin zantawa da manema labarai a fadar shugaban kasa a yau talata manjo janar Babagana Monguno mai ritaya ya ce shugaba Buhari ya ba da wannan umarni ne yayin taron da ya gudanar da jagororin tsaron a fadar asorok.
Janar Babagana Monguno ya ruwaito shugaban kasar na cewa gwamnatin sa ba za ta lamunci ci gaba da zubar da jinin jama’a babu gaira babu dalili ba da ke ci gaba da faruwa a kasar nan.
Majalisar zartarwar Kano ta amince da kashe biliyan tara don gina gadar shataletalen gidan man NNPC.
Kwamishinan yada labarai na jihar Kano kwamared Muhammed Garba ya bayyana haka yayin wani taron manema labarai da safiyar yau talata.
Ya ce gadar da a turanci ake kira da inter-change an sanya mata sunan shugaban kasa Muhammadu Buhari.
Malam Muhammed Garba ya kuma ce aikin gadar wani bangare ne na kokarin da gwamnatin Kano ke yi don rage cunkoso a cikin birnin Kano.
Kwamishinan ya kuma ce majalisar zartarwar ta Kano ta kuma amince da ware naira miliyan arba’in da hudu da dubu dari uku don shirin tantance kwasa-kwasai a kwalejin nazarin aikin gona ta Audu Bako da ke Dambatta.
Buhari zai tafi London ganin likita..
Hakan na cikin wata sanarwa ce mai dauke da sa hannun mai bai wa shugaban kasa shawara kan harkokin yada labarai, Femi Adesina.
Sanarwar ta ce, shugaba Buhari zai gana da shugabannin tsaron kasar nan da safiyar yau talata, kafin daga bisani ya yi balaguron zuwa Ingila.
A cewar mista Adesina shugaba Buhari zai kuma dawo gida Najeriya ne a cikin mako na biyu na watan gobe na Afrilu.
Tsaro: Tinubu ya nemi Buhari ya dauki matasa miliyan 50 aikin soji.
Tinubu wanda ya bayyana haka a ranar litinin a Kano, ya ce hakan zai taimaka wajen inganta yakin da ake yi da ta’addanci da masu satar mutane don neman fansa da sauran ayyukan ‘yan bindiga da kasar nan ke fama da su.
Tinubu wanda ya zo Kano don gudanar da laccar cikarsa shekaru 69, ya bayyana cewa jami’n tsaron kasar nan sun yi karanci matuka, saboda haka akwai bukatar a kara yawansus.
‘‘Yanzu Najeria na rububin daukar matasa marasa aikin yi ayyukan tsaro hakan zai rage ‘yan fashi da makami da masu satar mutane don neman fansa’’.
‘‘Daukar matasa miliyan 50 aikin soja a Najeriya abu ne da zai yiwu don kuwa abincin da za su rika ci kamar masara da rogo da doya duk a cikin kasar nan za a rinka samar da su’’ a cewar Bola Ahmed Tinubu.
Buhari: Kasancewar Najeriya dunkulalliya ita ce kawai mafita.
Muhammadu Buhari ya bayyana hakan ne yayin bikin cika shekaru sittin da tara da haihuwar jagoran jam’iyyar APC na kasa Sanata Bola Ahmed Tinubu wanda ya gudana a Kano a ranar litinin.
Shugaba Buhari ya ce yana cikin ‘yan mazan jiya da su ka yi yakin basasar Najeriya tsakanin shekarun alif da dari tara da sittin da bakwai zuwa shekarar dubu biyu da saba’in, saboda haka, ba zai yadda ya yi duk wani abu da zai daidaita kasar ba.
Shugaban kasar wanda ya yi jawabin ta kafar internet daga fadar asorok da ke Abuja, ya kuma ce, zai yi duk me yiwuwa wajen ganin al’amura sun kyautata a Najeriya.
Kamfanonin tarho sun yi asarar abokan hulda miliyan 11 cikin watanni 4 – NCC.
Hakan na cikin wani rahoto ne da hukumar ta wallafa a shafinta na internet.
A cewar rahoton, a cikin watan jiya na fabrairu kamfanonin sadarwar sun yi asarar masu amfani da layuka miliyan hudu da dubu goma sha uku.
Ya zuwa yanzu dai, jimillar masu amfani da layukan tarho sune miliyan dari da casa’in da biyar da dubu saba’in da uku.
Kano ce jiha mafi zaman lafiya a Najeriya – Tinubu.
Madugun jam’iyyar ta APC ya bayyana hakan ne ya yin wani taron cikar sa shekaru sittin da tara da haihuwa wanda ya gudana a Kano a ranar litinin.
Tsohon gwamnan jihar ta Lagos ya kuma yabawa gwamnan Kano Dr.
Abdullahi Umar Ganduje, wanda ya ce, ya yi namijin kokari wajen gudanar da ayyukan raya kasa.
‘‘Kano jiha ce mai dumbin tarihi da zaman lafiya sakamakon yadda gwamnatin Ganduje ta aiwatar da ayyukan raya kasa, idan ka samar da zaman lafiya za ka ga masu sha’awar zuba jari suna ta tururuwa zuwa jihar don gudanar da harkokin su’’ a cewar tsohon gwamnan jihar ta Lagos.
Har yanzu Gwamnati ba ta bada kuɗaɗen gudanar da gasar wasanni ta ƙasa ba – Musa Ebomhiana.
Shugaban gudanarwa kwamitin, Musa Ebomhiana ne ya bayyana hakan a birnin Benin dake jihar ta Edo.
Ya kuma ce, yayin da ya rage kwanaki kalilan a fara gudanar da gasar, izuwa yanzu gwamnatin bata saki kudaden ba.
“Duk da cewa gwamnatin jihar Edo na kyautata tsammanin za a fitar da kudaden amma da an fitar da kudaden a cikin lokaci da yafi dacewa,” a cewar Ebomhiana.
Haka kuma, ya ce, “biyan kudin akan lokaci zai taimaka wajen yin kyakkyawan shirye-shirye don gudanar da bikin a tsanaki.” .
NBS: Zuwa watan Disambar 2020 kawai ana bin Najeriya bashin naira tiriliyan 32.
Hukumar kididdiga ta kasa (NBS) ta ce basukan da ake bin jihohi da gwamnatin tarayya ya zuwa watan Disamba ya kai naira tiriliyan talatin da biyu da biliyan casa’in da biyu.
Hakan na cikin wata sanarwa ce da hukumar ta NBS ta wallafa a shafinta na internet.
Sanarwar ta ce tiriliyan goma sha biyu da biliyan saba’in da daya basuka ne da aka ciyo su daga ketare, yayin da tiriliyan ashirin da biliyan ashirin da daya basuka ne na cikin gida.
Rahoton ya kuma ce dala biliyan goma sha bakwai da miliyan casa’in da uku basuka ne da aka ciyo su daga bankin Exim na China da JICA da India da KFW, yayin da dala biliyan goma sha daya da miliyan goma sha bakwai aka karbo su daga bankunan kasuwanci na turai da sauransu.
NAFDAC ga ‘yan Najeriya: Ku guji shan jabun ganyen shayi mai sinadarin insulin.
Hukumar ta NAFDAC ta gargadi ‘yan Nigeria da su daina amfani da wannan ganyen shayi domin na jabu ne.
Hakan na cikin wata sanarwa ce mai dauke da sa hannun shugaban hukumar ta NAFDAC farfesa Mojisola Adeyeye.
Sanarwar ta ce jama’a su guji amfani da ganyen shayin mai sinadarin na insulin na jabu domin hukumar ba ta san da shi ya shigo kasar nan ne ta bayan gida.
Sama da ‘yan Najeriya 500,000 ne aka yiwa riga-kafin Corona – Gwamnatin tarayya.
Hukumar ta kara da cewa mutane dubu dari biyar da goma sha uku da dari shida da ashirin da shida aka yiwa riga-kafin a jihohi 35 dake kasar nan har ma da birnin tarayya Abuja.
A cikin kiddigar da hukumar ta fitar ya nuna cewa, jihar Kogi ce har yanzu ba a fara yiwa allurar riga-kafin ba duk da cewa cutar ta kama sama da mutane dubu dari da sittin da biyu a kasar nan.
Shugaban hukumar Faisal Shuaib ya ce dalilin da ya sa alluarar ba ta isa jihar ta Kogi ba shine saboda dakin da ake ajiye na’uwar dake sanyaya allurar ya sami matsala a lokacin zanga-zangar EndSARS.
Wata kididdiga ta nuna cewa Jihar lagos ce kan gaba a wadanda suka kamu da cutar ta Corona wadda a yanzu haka aka yiwa al’ummar jihar riga-kafi dubu dari da goma da Arba’in da biyu, sai jihar Ogun wadda aka yiwa al’ummar jihar riga-kafi dubu arba’in da bakwai da dari biyar da bakwai.
Sauran sune jihohin Kaduna wadda aka yiwa mutane dubu 38,063 yayin da Katsina aka yiwa mutane 28,918 sai kuma jihar kwara da ka yiwa 26,473.
Buhari ga Atiku: Kafin na hau mulki ƴan Najeriya miliyan 30 ke fama da talauci.
Mai bai wa shugaban kasa shawara kan harkokin yada labarai Femi Adesina ne ya bayyana hakan, yana mai cewa, kafin zuwan shugaba Buhari kan karagar mulki mutane sama da miliyan talatin ne ke fama da kangin talauci a Nigeria.
Femi Adesina ya kuma ce kididdigar da hukumar NBS ta fitar a baya-bayan nan da ke cewa, mutane miliyan ashirin da uku da dubu dari biyu ba su da aikin yi, ba sabon abu bane.
Adesina ya tabbatar da hakan ne ta cikin wata hira da yayi da gidan talabijin na channels a jiya lahadi.
Da ya ke mai da martani kan tambayar da akai masa Adesina, ya ce, ‘‘idan za a iya tunawa kafin kama mulkin shugaba Buhari a shekarar 2015 a adadin al’umma da ba su da aikin yi a Nigeria, ya tasamma miliyan 30, kuma mafi yawancin su matasa ne’’.
Kano: an zargi kwamitin abincin musabaqa da karkatar da kudin masu girki.
Gamayyar matan sun ce, sun kwashe tsawon kwanaki goma sha daya suna gudanar girkin abinci, amma bayan kammala musabaqar sai kawai aka basu naira dubu goma, wanda suka ce yayi kadan da yawa.
A bangare guda sun kuma zargi kwamitin kula da abinci na gasar musabaqar da danne musu wasu kudade naira dubu dari da su k ace mataimakin gwamnan jihar Kano Nasiru Yusuf Gawuna ya basu.
A zantawa da wasu daga cikin matan su ka yi da tashar freedom radio, sun ce, kwamitin abincin ya karbi gudunmawa mai yawa da sunan su, amma kuma ko da sisin kwabo ba a basu a ciki ba.
Malama Amina Umar wadda ita ce ta jagoranci matan, ta ce, ba za su yadda da sallamar naira dubu goma-goma ba a aikin kwanaki goma sha daya.
Sai dai da ya ke mai martani, Alhaji Abubakar Na’abba wanda shi ne sakataren kwamitin kula da Abincin, ya musanta cewa an bai wa matan naira dubu goma ne kacal, yana mai cewa, kudaden da aka basu ya kai naira dubu goma sha daya da dari biyar .
‘‘A duk kwanaki goma sha daya da su ka yi suna zuwa aikin dafa abinci, mun rika basu naira dari biyar-biyar duk rana, saboda haka su ce wai dubu goma kawai mu ka basu, wannan ba gaskiya bane’’ a cewar sakataren kwamitin kula da abincin musabaqar.
AFCON 2021: Kasashe 17 Da Za Su Samu Tikitin Gasar.
Wannan na zuwa ne bayan da Najeriya ta doke Benin da ci daya mai banhaushi a fafatawarsu ta ranar Asabar 27 ga watan Maris 2021.
Yanzu haka dai Najeriya nada maki 11 sai Benin Republic da take da 7 sai kuma Sierra Leone tana da maki 4 yayin da Lesotho ke da maki 3 inda kuma suke dakon wasan karshe da za a fafata a ranar Talata 30 ga watan Maris.
Najeriya zata karbi bakuncin Lesotho a jihar Lagos, yayin da ita kuma Sierra Leone zata barje gumi da Benin a Freetown.
Kasashen 17 sun hadar da: Aljeria da Burkina Faso da Cameroon da Comoros da Masar da Equatorial Guinea da Gabon da Gambia da Ghana da Guinea da Ivory Coast da Mali da Morocco da Nigeria da Senegal da Tunisia da kuma Zimbabwe.
Atiku:Dole mu taimakawa gwamnatin Buhari.
A cikin wata mukala da ya gabatar mai taken: ‘Kasa mafi fama da marasa aikin yi’ Lokaci ya yi da za a taimaka wa gwamnati’ Atiku da ya yi wa jam’iyyar PDP takarar shugaban kasa a zaben da ya gudana a shekarar 2019, ya ce, taimakawa wannan gwamnati dai-dai ya ke da taimakawa kai.
Ya ce maimakon gwamnati ta rika sauraran shawara, amma sai ta rika daukar masu ba ta shawara a matsayin abokan gaba.
Tsohon mataimakin shugaban kasar ya kuma alakanta matsalar rashin tsaro da ke addabar kasar nan da rashin aikin yi da ya yi katutu tsakanin al’umma.
TINUBU GA BUHARI: Sai ka tashi tsaye domin jama’a na fama da talauci.
Madugun jam’iyyar ta APC ya bayyana hakan ne lokacin da ya ke gabatar da mukala a wajen taron lakca don tunawa da Sardaunan Sokoto Sir Ahmadu Bello wanda ya gudana yau asabar a garin Kaduna.
Tsohon gwamnan jihar ta Lagos ya ce duk da cewa gwamnatin shugaba Buhari ta yi namijin kokari wajen fitar da Nigeria daga mawuyacin halin da ta shiga, amma har yanzu da sauran rina a kaba.
Saboda haka a cewar Tinubu akwai bukatar shugaban kasar ya kara daura damara don rage radadin talauci da jama’a ke ciki.
Yanzu-yanzu- Motar dakon kaya ta fadi a gadar Watari.
Motar mai dauke da raftan takalma ta taso daga cikin garin Kano da yammacin Asabar din nan.
Tun da fari dai gangar jikin motar ya tsinke daga jikinta tare da faduwa a tsakiyar titin lamarin da yayi sanadiyyar rufewar ta.
Wasu shaidun gani da ido sun shaidawa Freedom Redio cewa suna cikin tafiya sai kawai suka ji ya matse su a tsakiyar gadar.
 A cewar direban wata motar gida mai suna Rabi’u Lawan ya ce, “muna cikin tafiya a jere da babbar motar kawai sai muka ji ya matse mu da jikin gadar kafin mu ankara kuma gangar jikin motar ya tsinke daga jikinta ya fado a tsakiyar titin” Faduwar motar dai ya janyo cunkoson ababen hawa a hanyar, lamarin da ya sanya masu ababen hawa fantasma cikin kwazazzabai don wucewa yayin da wasu suke juyawa don sauya hanya.
  Tuni dai jami’an Yan sanda da ke yankin suka yi wa wajen kawanya don shawo kan lamarin.
 Sai dai shaidun gani da ido sun tabbatar da cewa babu wanda lamarin ya shafa, Sai dai tuni aka nemi direban motar aka rasa.
Boko Haram: Buhari ya gana da shugaban kasar Chadi a Abuja.
Rahotanni sun ce shugaban nin biyu za su tattauna ne kan matsalar tsaro musamman yaki da boko haram.
Bayanai sun tabbatar da cewa, ganawar karshe da shugaban nin biyu su ka yi kafin na yau, tun a watan yunin shekarar 2019 a yayin taron kungiyar kasashen musulmi na duniya a birnin Makkah da ke kasar Saudiya.
Ko a watan Afrilun shekarar 2019 shugaba Buhari, ya ziyarci birnin Ndjamena na kasar Chadi, inda ya halarci taron kungiyar kasashen yankin Sahel .
An ci tarar wasu kamfanoni bisa karya dokar tsaftar muhalli.
Kamfanonin biyu sun hadar da JK company da GP Tank da ke rukunin masana’antu na sharada.
Kotun tafi da gidanka kan tsaftar muhalli karkashin mai shari’a Aminu Muhammad Gabari ce ta yanke hukuncin.
Hukuncin ya biyo bayan yadda aka samu kamfanonin biyu sun bude suna ci gaba da kasuwancin su daidai lokacin da ake gudanar da tsaftar muhalli na karshen wata.
Tuni dai kwamishinan muhalli Dakta Kabiru Ibrahim Getso ya bada umarnin aikewa da kamfanonin biyu takardar rufewa har sai sun cika ka’idojin da aka gindaya musu.
Tsaftar muhalli – An yankewa Yan garuwa tarar naira dari biyar.
Ma’aikatar muhalli ta jihar Kano ta gargadi masu sana’ar sayar da ruwa a kura da su kiyaye karya dokar tsaftar karshen wata wata.
Kwamishinan muhalli Dakta Kabiru Ibrahim Getso ne ya bayyana hakan lokacin da yake zagayen duba yadda mutane ke bin dokar a Asabar din nan.
“Mun lura a yanzu masu sana’ar garuwa su ne suka fi karya mana doka a duk karshen wata a don haka za mu fara aiwatar da hukunci a kan su” “Dokar tsaftar muhalli bata daukewa kowanne dan jihar Kano ba, a don haka ana bukatar kowa ya zauna a gida ya tsaftace gidan sa da cikin unguwa” Dakta Kabiru Ibrahim Getso ya ce, za su samar da dokar da za ta fara hukunta Yan garuwar don tabbatar da ganin kowa yabi doka.
“Muna sahalewa masu uzuri na musamman su fita ranar tsaftar muhalli amma ba za mu zuba idanu kowa ya rika yawo a lokacin da doka bata amince ba.
Garkuwa da mutane: mahaifin daya daga cikin daliban da ‘yan bindiga su ka sace a Kaduna, ya rasu.
 Mahaifin daya daga cikin dalibai 39 ‘yan kwalejin nazarin tsirrai da gandun daji ta kasa da ke Kaduna, wadanda ‘yan bindiga suka sace su ka yi garkuwa da su, mai suna Ibrahim Shamaki, ya rasu.
Ibrahim Shamaki shine mahaifin Fatima Shamak, daya daga cikin daliban wanda ta sanya hijabi da aka nunosu cikin faifan bidiyo da ‘yan bikdigar suka saki a kafafen sada zumunta.
Wata majiya ta shaidawa gidan talabijin na Channels cewa, marigayi Ibrahim Shamaki, ya rasu ne sakamakon ciwon zuciya wanda ya gamu dashi jim kadan bayan samun labarin sace ‘yarsa da ‘yan bindiga su ka yi.
A cewar majiyar ya rasu ne da yammacin yau Juma’a lokacin da iyalansa ke kokarin kaishi asibiti don duba lafiyarsa bayan da jikin yayi tsanani.
Mutuwar ta sa na zuwa ne awanni kadan bayan da gwamnatin jihar Kaduna ta gudanar da wani taro da iyayen daliban da ‘yan bindigar su ka sace.
Za mu biya bukatun malaman jami’oi – Gwamnatin tarayya.
 Ministan kwadago da samar da aikin yi Dr Chris Ngige ne ya bayyana haka ta cikin wata sanarwa da ma’aikatar ta fitar a yau juma’a.
 Sanarwar ta ce mista Ngige ya bayyana hakan ne bayan kammala wani taro da ya yi da kungiyar ta ASUU game da yarjejeniyar da gwamnati ta cimma da kungiyar a watan Disamban bara.
 Sanarwar mai dauke da sa hannun jami’in yada labaran ma’aikatar Charles Akpan, ta ce gwamnati za ta mutunta bukatun kungiyar.
Gwamna Tambuwal ya ba da umarnin rufe makarantar sakandiren ‘yan mata ta Mabera.
 Rahotanni sun ce cutar ta yi sanadiyar mutuwar mutane biyu.
 Kwamishiniyar kimiyya da fasaha ta jihar Dr Kulu Haruna ce ta bayyana haka ga manema labarai.
 Ta ce daukar matakin ya zama wajibi don dakile yaduwar cutar tsakanin dalibai.
 A cewar ta dalibai saba’in ne suka kamu da cutar ta amai da gudawa, sai dai guda ashirin ne kacal aka killace su don basu kulawar gaggawa  .
Tsaro: Buhari ya gana da Abdussalam Abubakar.
 Mai taimakawa shugaban kasa kan harkokin yada labarai na zamani Bashir Ahmed ne ya bayyana haka ta cikin wani sako da ya wallafa a shafinsa na twita.
 Sai dai mai taimakawa shugaban kasar bai yi karin bayani kan dalilan da ya sanya tsohon shugaban mulkin sojin ya ziyarci shugaba Buhari ba.
 A baya-bayan nan dai an jiyo tsohon shugaban kasar yana bayyana damuwar sa kan tabarbarewar tsaro a kasar nan.
Soji: an fitar da sunayen wadanda suka samu nasarar shiga aikin soji (short service).
Hakan na kunshe ne cikin wata sanarwa da rundunar ta fitar a yau juma’a.
Sanarwar ta ce, wadanda suka samu nasarar ana bukatar da su je jami’ar soji da ke Kaduna wato (NDA) a ranar shida ga watan gobe na Afrilu, inda za a horar da su na gajeren zango.
Haka zalika a cewar sanarwar, ana bukatar wadanda suka samu nasarar da su je da takardun makarantunsu na ainihi da kuma kwafin rajistar da su ka yi ta kafar internet wanda ke dauke da hotunan su.
Sauran kayayyakin da ake son su je da su, sune: karamin hoto mai kala guda hudu wanda kuma ba a dauke shi da hula ba, bakaken wanduna guda biyu, da takalmi canvas guda biyu da sauran su.
Zulum: Ina goyon bayan mulki ya koma kudu a 2023.
Gwamnan na Borno ya bayyana hakan ne lokacin da ya ke jawabi wajen taron kaddamar da wani littafi da tsohon shugaban hukumar kula da gabar tekun kasar nan Dakuku Peterside ya wallafa.
Ya ce sake fasalta kasa, samar da ‘yan sandan jihohi da kuma kara ikon da jihohi suke da su duk ba zasu magance matsalolin da ke addabar kasar nan ba.
Farfesa Babagana Umara Zulum ya kuma ce, akwai bukatar bai wa ‘yan Nigeria dama ana damawa da su a al’amura da dama.
Gwamnan na Borno ya ce, akwai yarjejeniyar fahimta tsakanin mambobin jam’iyyar kan komawar mulki daga yankin arewa zuwa kudu.
‘‘Na sha furta kalaman goyon bayan mulki ya koma kudancin kasar nan a shekarar 2023, kuma zan ci gaba da yin hakan har sai an cimma nasara domin hakan ne kawai zai kara hada kan al’ummar kasar nan’’ a cewar Zulum .
Buhari: Babu wani mahalukin da ya isa ya durkusar da gwamnati na.
Babban mataimaki na musamman ga shugaban kasa kan harkokin yada labarai Malam Garba Shehu ne ya bayyana haka yayin zantawa da gidan talabijin na Channels.
Malam Garba Shehu ya bayyana masu ikirarin fafutukar ballewa daga kasar nan a matsayin ‘yan jagaliya da wasu ‘yan siyasa suka dauki nauyinsu, suna masu zaton cewa, hakan zai janyo fargaba ga gwamnatin shugaba Buhari.
A cewar sa babu wani mai zagon kasa ko dan kan zagin ‘yan siyasa da ya isa ya durkusar da gwamnatin shugaba Buhari, har sai wa’adin mulkinsa ya zo karshe a shekarar 2023.
Mai taimakawa shugaban kasar ya kuma ce al’ummar Nigeria ne suka zabi shugaba Buhari, saboda haka masu neman mulki ko ana ha maza ha mata da su ci gaba da jira zuwa shekarar 2023 don su gwada sa’arsu.
A baya-bayan nan ne dai wasu tsageru ciki har da tsohon shugaban tsagerun Niger Delta Asari Dokubo da shugban tsagerun matasan yarbawa Sunday Igboho suka yi barazanar fitar da yankunansu daga dunkulalliyar Nigeria.
NNPC: Mun sai da mai na tiriliyan 2 da biliyan 200 a shekarar 2020.
Manaja mai kula da harkokin yada labarai na kamfanin na NNPC Dr.
Kennie Obateru ne ya bayyana haka yayin wani taron manema labarai jiya a Abuja.
A cewar sa wannan na cikin rahoto ne da kamfanin ya fitar game da al’amuran cinikin mai da suka faru tsakanin shekarar 2019 zuwa 2020.
Sanarwar ta kuma ruwaito shugaban kamfanin na NNPC na cewa an samu karin cinikin mai a watan Disamba da akalla naira biliyan ashirin da hudu da miliyan goma sha tara.
CBN ta bai wa kamfanonin rarraba wutar lantarki naira biliyan 33 don sayo mitar wuta – NERC.
A cewar hukumar ta NERC tun farko bankin na CBN ya yi alkwarin bai wa kamfanonin naira biliyan hamsin da tara da miliyan dari biyu wanda tuni ya saki sama da naira biliyan talatin da uku.
Shugaban hukumar Injiniya Sanusi Garba ne ya bayyana haka yayin zantawa da kwamitin kula da harkokin samar da wutar lantarki na majalisar dattijai jiya a Abuja.
Ya ce shirin wani bangare ne na kokarin gwamnati na samarwa gidaje miliyan daya mitar wutar lantarki tsakanin watan Oktobar shekarar da ta gabata da watan Afrilu wannan shekarar.
Ya ce tuni an sayo mita guda dubu dari hudu da uku kuma har an mika su ga kamfanonin samar da wutar lantarki.
Gwajin Makami Mai Linzami: Amurka ta gargadi Korea ta Arewa da ta guji takalar fada.
Wannan na zuwa ne kwanaki kadan bayan da kasar ta Korea ta arewa ta yi gwajin wasu makamai masu linzami masu dogon zango guda biyu.
Ya ce ci gaba da takalar fada da kasar Korea ta arewa ke yi lamari ne da kasar Amurka ba za ta lamunta ba.
Kalaman mista Biden yasha bamban da na wanda ya gajeshi mista Trump wanda ya yi amfani da hanyoyin diflomasiya don sasanta sabani da ke tsakanin Amurka da Korea ta Arewa.
A jiya alhamis ne dai kasar Korea ta Arewa ta yi gwajin wasu muggan makamai masu linzami guda biyu a gabashin tekun Japan.
‘Yan bindiga sun kashe ‘yan kungiyar vigilante 20 a jihar Niger.
Wata majiya ta ce, ‘yan bindigar sun kai harin ne a daren larabar da ta gabata a sansanin sojoji, inda kuma suka kashe soja daya tare da jikkata wasu da dama.
Kwamandan ‘yan vigilante a karamar hukumar ta Mariga, Abu Hashimu, ya tabbatar da faruwar lamarin tare da cewa 16 daga ciki an kashe sune nan take ya yin da wasu guda hudu aka harbe su lokacin da suke kokarin tserewa.
Wannan hari dai na zuwa ne sati uku bayan da gwamnan jihar Abubakar Sani Bello ya kai wa ‘yan kungiyar ta vigilante ziyarar karfafa gwiwa tare da tabbatar musu cewa zai samar musu da manyan makaman da za su rika amfani dasu yayin tunkarar ‘yan ta’adda.
Wani harin roka ya yi sanadiyar tashin gobara a kasar Saudiya.
Ma’aikatar makamashin kasar ba ta bayyana wanda ke da hannu a harin da aka kai ba a birnin Jizaan da ke kudu maso yammacin kasar sai dai a baya-bayan nan kungiyar Houthi da ke kasar Yemen ta yi kaurin suna wajen kai wan irin wadannan hare-haren.
Tun farko, kawancen da Saudi Arebiya ke jagoranta wanda ke yaki a kasar Yemen ya ce, ya lalata jirage marasa matuki da ‘yan tawayen Houthi ke amfani dasu.
‘Yan tawayen Houthi dai sun sha kai hare-hare kan cibiyoyin man Saudiya .
Buhari: Za a bude sabon kamfanin takin zamani.
Wannan na cikin wata sanarwa da mashawarcin shugaban kasa kan harkokin yada labarai Femi Adeshina ya fitar, inda ya ce Najeriya za ta gina masana’antar ce tare da hadin gwiwar kasar Morocco.
Adesina ya ce sabon kamfanin zai yi aiki tare da na Dangote da Indoroma, wadanda ke samar da sinadarin Urea da amoniya da sauran kayayyakin masana’antu.
Ya kara da cewa idan aka hada wadannan ayyuka tare da masana’antu safarar sinadarai 44 da ake da su ,to ko shakka babu Najeriya za ta zama cibiyar samar da takin zamani na yankin.
NNPC : ba za a iya ci gaba da sayar da man fetur akan N162 ba.
Malam Mele Kyari ya bayyana hakan ne lokacin da ya ke ganawa da manema labarai a fadar shugaban kasa ta Asorok da ke Abuja.
Wannan na zuwa ne a lokaci guda da ake tada jijiyar wuya kan ikirarin da gwamnatin shugaba Buhari ta yi na cewa ta daina biyan tallafin mai.
Shugaban kamfanin na NNPC ya kuma ce a gaskiyar lamari ba za su iya ci gaba da sayar da mai akan farashin naira dari da sittin da biyu ba.
‘‘ A yanzu haka ana shigo da tataccen mai ne akan naira dari biyu da talatin da hudu amma ake sayarwa akan naira dari da sittin da biyu, a don haka sauran gibin NNPC ne ke biya’’ a cewar Malam Mele Kyari .
Kasashen duniya su kawo mana dauki kan sha’anin tsaro – Buhari.
Wannan dai na cikin wata sanarwa da mai bai wa shugaban kasa shawara kan kafafen yada labarai Femi Adesina ya fitar a Abuja.
Sanarwar na bayyana cewa, shugaba Buhari ya yi wannan kira ne lokacin da yake karbar shaidar kulla yarjejeniyar Diplomasiyya da wasu kasashen duniya.
Cikin jakadun kasashen da suka ziyarci fadar ta shugaban kasa akwai jakadan kasar Gambia Muhammad Njie, da na Korea ta Kudu Kim Young-Chae da kuma na kasar Slovakia Tomas Felix.
Sauran sun hada da: jakadan kasar Bangladesh Masudur Rahman da na Austrelia John Donnelly da na kasar Guinea Bissau Dr Jaao Butiam.
Ta cikin sanarwar Buhari yace akwai bukatar daukar matakai a tsakanin kasashen duniya domin a hada hannu guri guda don kawo karshen matsalolin dake addabar duniya musamman ayyuakan ta’addanci a sassa daban-daban.
Ba za mu amince da kafofin yada labarai masu yada labaran da ke haifar da rashin tsaro – Matawalle.
Kwamishinan yada labaran jihar Malam Ibrahim Dosara ne ya bayyana hakan a birnin Gusau, yayin taron manema labarai na hadin gwiwa da jami’an tsaro a jihar.
Dosara ya kara da cewa gwamnatin jihar da hukumomin tsaro za su sa ido kan rahotannin da kafofin yada labarai tare da daukar matakin da ya dace kan rahotannin da ake yadawa marasa tushe.
A cewar sa matakin ya zama dole, la’akari da yadda ake samun masu yada labaran karya ga me da sha’anin tsaro a jihar.
Dosara ya kuma ce, za a dauki mataki mai tsauri kan masu amfani da shafukan internet suna yada labaran karya.
Iyaye su sanya idanu kan yaransu da ke kwana a shaguna – Ibn Sina.
Babban kwamandan hukumar Shiekh Harun Muhammad Sani Ibn Sina ne ya yi wannan kiran.
Ya ce, wannan ya biyo bayan samun wasu matasa biyu masu kwanan shago a unguwar Dorayi da laifin shigar da ‘yan mata shagon da su ke kwana kuma suna yin lalata da su.
“A yau abin takaici mun kama matasa da wasu ‘yan mata a shago wadanda dukkanin su iyayen su basu san suna aikata irin wannan laifin ba, domin kuwa ciki har da amaryar da ya rage saura watanni uku auren ta”.
Shiekh Muhammad Harun Ibn Sina ya kuma bukaci matasa da su sanya tsoron Allah a zukatan su don gujewa fadawa halaka.
Za mu yi aiki kafada da kafada da kowacce Kabila a Kano – CP Dikko.
Samaila Shuaibu ya bayyana haka ne lokacin da ya karbi bakuncin shugabannin Yarbawa da Igbo mazauna Kano don taya shi murnar kama aiki.
A cewar sa ayyukan rundunar ba zasu tafi yadda ya kamataba ba, har sai an samu hadin kai daga al’umma wajen magance matsalolin da suke damun su.
Da yake nasa jawabin shugaban kungiyar Yarabawa mazauna Kano injiniya Murtala Alimi ya ce, sun kai ziyarar ne don nuna goyon bayan da kuma tabbatar da cewa za su bada hadin kai wajen wanzar da zaman lafiya.
Haka zalika shima shugaban kungiyar Kabilar Igbo mazauna Kano Dr.
Boniface Igbekwr cewa yayi Kano na daya daga cikin jihohin da suka fi ko’ina zaman lafiya a don haka zasu bai wa rundunar hadin kai wajen gudanar da duk ayyukansu.
Kwamishinan Yan sandan ya ya gana da kungiyoyin matuka baburan adaidaita sahu na Kano inda ya tabbatar musu da cewa su shaidawa mambobin kungiyarsu cewa kofar rundunar a bude take wajen gudanar da ayyukansu tare.
Za mu samar da asusun bunkasa ayyukan Noma a Najeriya – Majalisar dattijai.
Wannan dai ya biyo bayan gabatar da rahoto da kwamitin majalisar dattijai kan harkokin Noma da raya karkara yayi a zaman majalisar na ranar Laraba 24 ga watan Maris 2021.
Shugaban kwamitin Sanata Abdullahi Adamu ne ya gabatar da rahoton tun da farko, inda ya bukaci a sake karanta kudirin a karo na biyu, wanda ya samu karatu na farko tun a ranar 4 ga Maris na shekarar 2020.
A cewarsa, kudirin na neman bunkasa ayyaukan noma tare da samar da kudade domin tallafawa bangaren a kasar nan, domin tabbatar da samar da abinci da wadatarsa a Najeriya.
Faifan bidiyon dala: Ba harka ta bace, ba ruwa na – Shugaban majalisar dokokin Kano..
A cewar Hamisu Ibrahim Chidari shi bashi da ta cewa kan wannan al’amari.
Injiniya Hamisu Ibrahim Chidari ya bayyana hakan ne jim kadan bayan kammala shirin ‘barka da hantsi’ na tashar freedom radio da ya gudana a ranar laraba.
Da aka tambaye shi cewa, a waccan lokaci majalisa ta ce za ta gudanar da bincike kan wannan batu, shin menene sakamakon binciken? Sai ya ce ” to ai bibiya ya kamata ku yi a can aga meye karshen labarin, amma ni ba harka ta bace saboda haka bazan ce komai ba kan wannan al’amari.
Gwamnati bata shirya gyara harkar Almajirci a Kano ba – Alhaji Inuwa.
A cewar cibiyar harkar almajirci ta sauya salo a yanzu, sakamakon yadda ake ganin shigowar sabbin abubuwan da babu su a harkar almajirci a baya.
Shugaban cibiyar a nan kano Alhaji Inuwa Ahmad ne ya bayyana hakan jim kadan bayan kammala shirin “Barka da Hantsi” na nan tashar Freedom radio da shirin ya mayar da hankali kan yadda a ke samun yawaitar almajirai a yanzu.
Alhaji Inuwa Ahmad yace, har yanzu gwamnatai bata shirya gyara bangaren ba.
“Da alama har yanzu gwamnati bata shirya kakkabe harkar almajirci a kasar nan ba, ko kuma fito da ingantattun tsari da za su kyautata harkar anan Kano”.
NDLEA ta fitar da sunayen kasashe 8 da ta ke bukatar su bada biza ga masu son zuwa kasashen.
Kasashen sun hadar da: Thailand da Malaysia da Indonesia sai India da kuma Brazil da Philippines sai kasar Rasha.
Wannan dai na cikin wata sanarwa da daraktan yada labarai na hukumar ta NDLEA Mista Femi Babafemi ya fitar a jiya Laraba.
Sanarwar ta bayyana sunan kasashen don musanta zargin cewa tana gabatar da haraji ne ga matafiyan, tana mai cewa bukatar da aka gabatar daga kasashen takwas ba sabon abu bane domi kuwa an shafe tsawon shekaru 24 ana gudanarwa.
A cewar sanarwar wannan wani mataki ne da zai kara bai wa hukumar damar yakar masu safarar miyagun kwayoyi tsakanin kasashe.
Mun dage zaman majalisa sai bayan bukukuwan Easter – Ahmad Lawan.
Shugaban majalisar Ahmad Lawan ne ya bayyana hakan a jiya Laraba 24 ga watan Maris din 2021 jim kadan bayan kammala zaman majalisar.
A cewar Ahmad Lawan majalisar za ta ci gaba da hutun Ista amma kwamitocin ta za su ci gaba da ayyukan su.
Shugaban majalisar ya kara da cewa, da zarar an dawo daga hutun, kwamitocin za su gabatar da rahotannin da suka tattara a gaban majalisar don dorawa a inda aka tsaya.
Za mu samarwa jihohin da ke fuskantar matsalar tsaro takin zamani – Buhari.
Ministar jin kai da kare abkuwar ibtila’i da ci gaban al’umma Hajiya Sadiya Umar Farouk ce ta bayyana hakan, lokacin da take yi wa manema labarai bayani a fadar Shugaban kasa a karshen taron Majalisar zartarwa.
Ta ce jihohin da za su ci gajiyar shirin sun hadar da Adamawa Borno da Yobe wadanda za su samu nau’ikan takin zamani a matsayin tallafi ga manoma.
A wani labarin kuma, ministan samar da hasken wutar lantarki Sale Mamman, ya bayyana cewa Majalisar ta amince da aiwatar da wasu manyan ayyuka guda biyu.
A cewar sa ayyukan sun hada da sayan tiransifomomi guda hudu a kan kudi naira biliyan uku da miliyan biyu don inganta samar da wutar lantarki a kasar nan.
Ya ce majalisar ta kuma amince da kashe naira miliyan dari da hamsin da biyar da dubu dari biyu don samar da mitar wuta miliyan daya a Oshodi da ke Jihar Legas, da Fatakwal da kuma Kaduna.
Limanan da za su yi limanci a azumin bana a masallacin harami da ke Makkah.
Limaman sun hada da: Sheikh Abdul Rehman Al Sudais, Sheikh Saud Al Shuraim, Sheikh Abdullah Awad Al Juhany da kuma Sheikh Maher Al Muaiqly.
Sauran sune: Sheikh Bandar Baleelah da kuma Sheikh Yasir Al Dossary Shafin internet na Haramain Sharifain ya ruwaito cewa, a bana ba za a gayyaci bakon limami don jagorantar sallar tarawahi ko na tahajjud a masallacin harami da ke Makkah ba.
Rigakafin Corona: ‘Yan wasan Kogi ka iya rasa bikin kakar wasa ta 2020.
Za dai a fara gudanar da bikin ne a ranar 2 zuwa 14 ga watan Afrilu mai kamawa a jihar Edo.
Rahotanni na cewa, mataimakin gwamnan jihar ta Edo Philip Shu’aibu wanda kuma ya ke jagorantar kwamitin shirya gasar, ya ce, wajibi ne kowane dan wasa ya zamanto ya karbi allurar rigakafin Corona kafin a barshi ya fafata a gasar.
A cewar Babban Daraktan hukumar bunkasa kiwon lafiya a matakin farko na Kasa, Dakta Faisal Shu’aibu, dukkanin jihohin kasar nan sun karbi allurar rigakafin Corona amma banda jihar ta Kogi.
Ungulu za ta koma gidanta na tsamiya – Gareth Bale.
Bale ya ce yana shirye-shiryen komawa tsohuwar shekar tashi a karshen wannan kakar wasannin da muke ciki yayin da zamansa a Tottenham ke karewa.
Dan wasan mai shakara 31 ya koma kungiyar ta Tottenham a matsayin aro sakamakon ajiye shi a benci da Zinedine Zidane keyi a Real Madrid.
Haka zalika, mai horas da Tottenham Jose Mourinho ya ce makomar Bale bayan wannan kakar wasannin ta ka’allaka ne a hannun Real Madrid.
FIFA ta tsawaita wa’adin dakatarwar da ta yiwa Blatter da Valcke.
FIFA dai ta dakatar da Sepp Blatter da Jerome Valcke ne sakamakon zargin badakalar kudade masu yawa a hukumar.
A wata sanarwa da kwamitin Da’a na hukumar ya fitar na cewa, Blatter mai shekaru 85 ya karbi cin hancin kudaden sama da dala miliyan 24 a wasannin gasar shekarar 2010 da 2014.
Sanarwar ta kuma ce, Valcke mai shekaru 60 da ya kasance na hannun damar Blatter, ya karbi cin hancin makudan kudade a matsayinsa na Babban sakatare.
Haka kuma, kwamitin Da’ar ya ce Blatter da Valcke sun sabawa doka da ka’idojin hukumar ta FIFA bisa samunsu da aikata wadannan laifukan.
“Wannan sabon karin wa’adin dakatarwar zai fara aiki ne yayin da tsohon wa’adin dakatarwar ta baya ya kare,” a cewar kwamitin.
Kason Kano na rabon arzikin kasa na watan Maris ba zai biya albashi ba – Chidari.
A cewar sa ko da kason da gwamnatin Kano ta karba na rabon arzikin kasa daga asusun tarayya a wannan wata na Maris ba zai ma iya biyan albashin ma’aikata ba, ballantana har a aiwatar da ayyukan raya kasa da su.
Injiniya Hamisu Ibrahim Chidari ya bayyana hakan ne jim kadan bayan kammala shirin barka da hantsi na nan tashar freedom radio wanda ya gudana a ranar laraba.
‘‘Idan son ran mu ne to duk ayyukan raya kasa a aiwatar da su amma kamar yadda kowa ya sani ne duniya baki daya ana fuskantar matsalar tattalin arziki sanadiyar bullar cutar covid-19, saboda haka gwamnati ba ta da isassun kudade da za ta iya aiwatar da ayyukan raya kasa’’ ‘‘Misali ko da a wannan wata kudin da jihar Kano ta karba daga asusun tarayya ba zai kai a iya biyan albashin ma’aikata ba ma balle har ayi wasu ayyuka’’ a cewar shugabn majalisar dokokin jihar ta Kano.
Ƙaratowar Azumi: Muhyi ya gargaɗi ƴan kasuwar Dawanau kan ƙara farashi.
Shugaban hukumar Muhyi Magaji Rimin Gado ne ya jagoranci tawagar hukumar zuwa kasuwar don tattaunawa a ranar Laraba.
Muhyi ya ce, ba sa fatan a sake maimaita abin da ya faru a bara, na ƙara farashin kayayyaki saboda haka suke gargaɗar ƴan kasuwar.
Da yake mayar da jawabi shugaban ƙungiyar ƴan kasuwar ta Dawanau Alhaji Saleh Ahmad Ƙwa ya ce, za su yi iya ƙoƙarin su wajen ganin ba a samu ƙarin farashin kayayyaki ba.
Ya ce, abin da ya dace shi ne ƴan kasuwa su sassauta farashi ko don su samu tagomashi daga Ubangiji.
Alhaji Saleh Ƙwa ya ce, ba su da wani shiri na ɓoye kayayyaki ko ƙara farashi, kuma ba za su yi sakaci hakan ta faru ba.
Wakilin mu Aminu Abdu Baka Noma ya rawaito cewa, Muhyi Rimin Gado na tare da rakiyar jami’an tsaro da wakilan ƙungiyoyin kasuwa inda suka ci gaba da zagayawa zuwa sauran kasuwanni.
Ba dalibin da zai yi jarabawa a bana sai da lambar NIN – JAMB.
A cewar JAMB za a gudanar da jarabawar neman gurbin shiga manyan makarantun gaba da sakandire (UTME) tsakanin ranakun asabar biyar ga wata zuwa asabar goma sha biyu ga watan Yunin bana.
Hukumar ta JAMB ta ce za a fara rajistar yin jarabawar ce a ranar takwas ga watan Afrilu zuwa ranar asabar goma sha biyar ga watan Mayu.
Bugu da kari hukumar ta ce ba za a kara wa’adin sayar da form na rubuta jarabawar ba.
A cikin wata sanarwa mai dauke da sa hannun jami’in hulda da jama’a na hukumar Dr Fabian Benjamin, ta ce, an dau wannan mataki ne biyo bayan taron da shugabannin kwamitin gudanarwar hukumar su ka gudanar a ranar 22 ga watan da muke ciki na Maris.
Saboda haka sanarwar ta ce dole ne duk wanda zai yi jarabawar a bana ya kasance yana da lambar dan kasa ta (NIN) .
Farashin shinkafa ya fadi warwas a Najeriya – Emefiele.
Ya kuma alakanta faduwar farashin buhun shinkfar mai nauyin kilo hamsin da irin tallafi da bankin na CBN ke bayarwa a bangaren noman shinkafa.
Mista Emefiele ya bayyana hakan ne yayin zantawa da manema labarai a ranar talata a Abuja.
Ya ce, farashin shinkfa ya tashi a bara ne saboda matsalar cutar corona sannan a bangare guda gwamnatoci sun saye dan wanda ya rage su ka rabawa jama’a.
Gwamnan na CBN ya kuma shawarci manoma da su karkatar da akalarsu zuwa noman rani wanda hakan zai taimaka gaya wajen samar da isasshen abinci ga kasar nan.
Biliyan 50 kacal Ganduje zai ciyo bashi amma Kano ta hargitse da hayaniya – Chidari.
A zantawar sa da gidan radio freedom jim kadan bayan kammala shirin ‘barka da hantsi’ Hamisu Ibrahim Chidari ya ce manufar ciyo bashin ita ce rage wa gwamnati radadi sakamakon halin da tattalin arziki ya shiga sanadiyar cutar Corona.
“Jigohi da dama na kasar nan sun ciyo bashin nan” “Jihar Kaduna za ku ga ana ta ayyukan tituna to ai da kudin bashin da su ka ciyo ne wanda ya kai naira biliyan dari da ashirin”  “Su ma jihar Jigawa sun ciyo biliyan tamanin, mune nan Kano kawai muka bukaci miliyan hamsin, kuma duk da haka da batun ya zo gaban majalisa sai muka rage ya dawo biliyan ashirin”.
“Jihar Katsina da sauran jihohi da dama duk an ciyo bashin nan, amma mu nan Kano da batun ya tashi sai gari ya rude kay ya kay ya! Saboda haka ni ina ga don an ciyo bashin biliyan ashirin don gudanar da ayyukan al’umma/ayyukan raya kasa to wannan ba laifi bane” a cewar Chidari .
Za mu gina dakunan karatu (Library) 110 a makarantun firamare – Gwamnan Gombe.
Gwamnan jihar ta Gombe Inuwa Yahaya ne ya bayyana haka lokacin da ya ke kaddamar da sabon dakin karatu na zamani da gwamnati ta gina a makarantar firamaren Jekadafari, da kuma rabon babura da kayyyakin wasanni da na koyarwa a makarantar.
A cikin wata sanarwa mai dauke da sa hannun daraktan yada labarai na gwamnan jihar ta Gombe Ismaila Uba Misilli, ta ce, gwamnan wanda sakataren gwamnatin jihar farfesa Ibrahim Abubakar Njodi ya wakilta, ya ce, gwamnatin sa ta gaji tarin matsaloli a bangaren ilimi, wadda ita ce a matsayin jiha ta talatin da hudu cikin jihohin kasar nan talatin da shida inda bangaren na ilimi ya samu koma baya.
‘‘Tun da muka zo abin da muka fara shine nazartar bangarori da ke bukatar agajin gaggawa sakamakon sakaci da aka yi da su a baya, hakan tasa muka ayyana dokar ta baci kan bangaren ilimi’’ ‘‘Samar da dakunan karatu (Libraries) a makarantun firamare daya ne daga cikin dabarun da muke ganin zai taimaka wajen dakile wasu matsaloli a bangaren ilimi’’ ‘‘Saboda haka na umarci shugabannin makarantun firamare da sakatarorin ilimi da su ware wasu lokuta da zai kai akalla mintuna tamanin a duk mako ga daliban firamare don su rika zuwa dakunan karatu’’ a cewar Inuwa Yahaya.
Tun farko da ya ke gabatar da jawabi kwamishinan ilimi na jihar ta Gombe Dauda Batari Zumbuk, ya ce, daukin gaggawa da gwamnatin Inuwa Yahaya ke yi ga bangaren ilimi a jihar zai taimaka gaya wajen bunkasa harkokin ilimi a jihar .
Da gaske da kyar na sha ba wasan kwaikwayo na shirya ba – Gwamnan Benue.
A yayin zantawa da ‘yan jaridu bayan gudanar da wani taron sirri da shugaba Buhari a fadar Asorok, Samuel Ortom ya ce zancen cewa shi da kansa ya tsara harin, tsoki burutsu ne kawai.
A cewar sa, zai yi matukar wuya ace ya tsara hari domin kuwa a cikin jami’an tsaro da ke kula da lafiyarsa, akwai Hausawa, Fulani da kuma Yarbawa da ma sauran wasu yaruka na daban.
‘‘Ni fa na fi son in bar batun da muka tattauna tsakani na da shi (shugaban kasa).
Ya yadda da abin da ya faru dani kuma ya bani shawara kan abin da ya kamata inyi.
Sannan suma jami’an tsaro suna aikin su, saboda haka ban damu da abin da jama’a ke cewa ba’’ a cewar gwamnan.
Buhari ya fara shirin jinginar da titin Kano zuwa Katsina da wasu 11.
Ministan ayyuka da gidaje Babatunde Raji Rashola ya bayyana haka lokacin da yak e kaddamar da wani shafin internet ga wadanda ke bukatar a dama dasu cikin harkar jinginar da titunan.
Titunan guda goma sha biyu da gwamnatin tarayya ta ware wadanda za a jinginar da su suna da nisan kilomita dubu daya da dari tara da sittin da uku, wanda bai wuce kaso biyar da digoshida ba kacal cikin manyan titunan tarayya da nisansu suka kai kilomita dubu talatin da biyar.
Titunan da aka ware don jinginar da su sun hada da: Benin zuwa Asaba, Abuja zuwa Lokoja, Kano zuwa Katsina, Onitsha zuwa Owerri, Shagamu zuwa Benin da kuma Abuja zuw Keffi har ya kai ga Akwanga.
Sauran sune: Kano zuwa Shuwari, Potiskum zuwa Damaturu, Lokoja zuwa Benin, Enugu zuwa Fatakwal, Ilorin zuwa Jebba, Lagos zuwa Ota zuwa Abeokuta da kuma Lagos zuwa Badagry zuwa Seme.
Mun gano wani rumbu da aka boye gurbatacciyar taba sigari a nan Kano – CPC.
Wakilinmu Nasir Salisu Zango yarawaito cewa rumbun ajiyar kayan wanda ke Sharada a nan Kano mallakin wasu kwarori ne.
Sun dai boye tabar ne wadda wa’adinta ya kare tun a shekarar 2016.
Sai a biyo mu cikin shirye-shiryenmu naga ba don samun cikakken labarin.
Da ɗumi-ɗumi: Kotu ta bayar da belin Bashir Ɗandandago.
A yayin zaman kotun na ranar Talata, an karanto wa Bashir Ɗandago tuhumar da ake masa wanda kuma ya musanta.
A nan ne lauyan sa Barista Rabi’u Shu’aibu Abdullahi ya nemi da a bada belinsa.
Mai shari’a Aminu Gabari ya amince da buƙatar inda ya bayar da belin sa, bisa wasu sharuɗa.
Sharuɗan sun haɗa da ya kawo cikakkun mutane biyar, ɗaya daga ciki ya zama Kwamandan Hisbah na ƙaramar hukumar Gwale.
Ɗaya daga ciki kuma ya zama mai unguwar inda mawaƙin ya ke zaune, idan ba a samu ɗaya daga ciki ba sai ya musanya da wakilin sa.
Sannan kotun ta sanya za a ajiye kuɗi dubu ɗari biyar.
MSME: Bankin tallafawa masana’antu na kasa ya samu rancen dala miliyan daya.
Ministan Masana’antu Kasuwanci da zuba hannun jari Otunba Adeniyi Adebayo ne ya bayyana hakan.
Ya ce shirin na karkashin samar da karfin bunkasa asusun tattalin Arzikin kasa, yana mai cewa gwamnatin tarayya zata bada goyon bayan ta wajen bunkasa kanana da matsakaitan sana’o’i.
Gwamnatin jihar Katsina ta bada umarnin bude makarantun mata biyar dake jihar.
Gwamnatin ta umarci makarantun da su yi gaggawar komawa daga gobe Laraba 24 ga watan maris na shekara 2021.
Gwamnati tace za’a bude makarantun kwanan ne domin ci gaba da karatun shekara ta 2020 da 2021 don karasa zangon karatu na farko.
Makarantun da lamari ya shafa sun hadar da sakandiren gwamnati ta Unit da ke Malumfashi da sakandiren SUNCAIS Katsina, sai sakandiren yan mata ta Dutsin Safe.
Sauran su ne: sakandiren yan mata ta Arabiyya da ke Dutsinma, sai sakandiren yan mata ta Deaf da ke Malunfashi da kuma sakandire ta masu lalurar gani da ke Katsina.
INEC ta samar da sabon tsarin yin rajistar katin zabe ta Internet.
A cewar hukumar ta INEC sabon shirin zai yi tasiri wajen rage cunkoson a cibiyoyin yin rajistar.
Kwamishinan yada labarai da ilimantar da masu jefa kuri’a na hukumar, Festus Okoye ne ya bayyana hakan yayin zantawarsa da jaridar Punch a jiya Litinin 22 ga watan Maris din 2021.
Yace, sabon tsarin zai bada damar yin rijistar ta Internet ba sai mutum yaje cibiyoyin ba wannan hakan zai zo ne gabanin zaben shekarar 2023.
Idan za a iya tunawa dai hukumar INEC tun a watan Nuwamba na shekarar 2020 ta yi alkawarin cewa za ta ci gaba da rijistar masu kada kuri’a, wanda aka dakatar tun a watan Agustan 2018, inda tayi alkawarin ci gaba da yi a zangon farko na shekarar 2021.
Masu bayar da abinci a cikin jiragen sama sun dawo bakin aiki – Hadi Sirika.
Sirika ya bayayana hakan ne a taron kwamitin kar-ta-kwana mai yaki da cutar corona na shugaban kasa a jiya Litinin 22 ga watan Maris din 2021.
A cewar Ministan, an dauki matakin ne bisa la’akari da kamfanonin da suka hada hannu wajen samar da kayan shakatawa a cikin jirgin wanda dakatarwar ta yi tasiri matuka.
Ya ce duk da haka, akwai hanyoyin da za a bi don sake dawo da ayyukan cikin jiragen sama na Najeriya wanda zai yi daidai da tsarin kasa da kasa.
Sirika ya sake jaddada shirin ci gaba da zirga-zirgar jiragen sama na kasa da kasa a Filin jirgin sama na Malam Aminu Kano, da na Akanu Ibiam da ke Enugu da na Fatakwal.
Gwamnatin tarayya ta koka kan rashin isar allurar rigakafin Corona cibiyoyin da aka tanada.
Babban sakatare a ma’aikatar lafiya ta kasa Abdulaziz Abdullahi ne ya bayyana hakan yayin taron kwamitin kar-ta-kwana mai yaki da cutar corona na gwamnatin tarayya.
A cewar sa rashin aikewa da rigakafin kamar yadda aka tsara zai haifar da koma baya, kuma an shirya cewa za a fara yiwa jami’an lafiya rigakafin a duk inda aka kai.
Abdulaziz Abdullahi ya kuma ce sun samu rahotannin rashin karasawar allurar rigakafin zuwa wasu cibiyoyin da aka tanada.
‘Yan bindiga sun kashe shugaban Fulanin yankin Doka a Kaduna – Aruwan.
Kwamishinan Tsaro da harkokin cikin gida na jihar Samuel Aruwan ne ya tabbatar da faruwar lamarin a daren jiya Litinin 22 ga watan Mairs.
Ya ce wasu ‘yan fashi sun kashe Alhaji Lawal Musa a gaban danginsa a ranar Lahadin da ta gabata.
Kwamishinan ya ce, Alhaji Lawal Musa ya kasance shugaban al’ummar Fulani a cikin babban yankin nasu kuma ya yi aiki kafada da kafada da sauran shugabannin al’ummar wajen kokarin samar da zaman lafiya.
A cewer sa marigayin na zaune da dan uwansa Alhaji Gide Musa, kwatsam sai maharan suka bullo tare da bude musu wuta, lamarin da yayi sanadiyyar tserewar Alhaji Gide Musa wanda hakan ya basu damar yi masa yankan rago.
Nijar: gwamnatin kasar ta ayyana zaman makoki na kwana 3 sakamakon hare-haren mayaka.
 Gwamnatin Nijar ta ayyana zaman makoki na tsawon kwana uku da za a fara yau Talata, sakamakon wasu hare-hare da mayaka da ake zargin masu ikirarin jihadi ne suka kai kan wasu kauyuka uku a jihar ranar Lahadi inda suka kashe mutane 137.
 Hukumomin Nijar din sun sanar da makokin ne, tare da tabbatar da yawan mutanen da maharan suka hallaka a jerin hare-haren da suka kai a kauyukan da ke kan iyaka da kasar Mali da Burkin Faso da yammacin Lahadi.
 Kafin sanarwar da hukumomin a Nijar suka fitar an yi ta bayar da alkaluma na yawan wadanda ‘yan bindigar suka hallaka, zuwa mutum 40, amma kuma da wannan sanarwar ta hukuma, ta tabbatar cewa, mutanen sun wuce haka nesa ba kusa ba.
 Rahotanni sun tabbatar da cewa an yi dauki ba dadi tsakanin jami’an tsaro da maharan, wadanda daga baya suka gudu zuwa yankin iyakar Mali.
 Nijar dai na fuskantar munanan hare-haren da ba ta saba gani ba a baya bayan nan, daga masu ikirarin jihadi, da kan kai farmaki a kan kauyuka ta hanyar amfani da Babura da motocin a-kori-kura galibi a yankuna na kan iyaka.
Corona: mutum 131 ne suka kamu da corona – NCDC.
Wannan adadi na cikin rahoton da hukumar ke wallafawa a shafinta na Twitter a kowacce rana sai dai a yau babu rahoton asarar rai.
A cewar NCDC jihohi goma sha hudu ne suka samu karin masu dauke da cutar ciki har da birnin tarayya Abuja.
Anan Kano ma, ma’aikatar lafiya ta jihar tace an samu kari mutane bakwai masu dauke da cutar corona a litinin din nan, cikin gwaji da aka yiwa mutane 26.
Wannan dai ya kawo adadin wadanda suka kamu da cutar a Najeriya ya kai dubu dari da sittin da daya, da dari takwas da ashirin da biyar, ciki kuwa mutane dubu dari da arba’in da takwas, da dari daya da ashirin da biyar sun warke sarai.
Sai kuma wadanda suka rasu sanadiyyar cutar da yawansu ya kai dubu biyu da talatin.
Mun cafke gawurtaccen mai garkuwa da mutane a kano – Bijilanti.
Babban Kwamandan rundunar na jiha Muhammad Kabir Alhaji ne ya bayyana hakan ga Freedom Radio.
A cewar sa, sun kama mutumin mai suna Sada Lawal ne a garin Gomo da ke ƙaramar hukumar Sumaila a lokacin da ya yi ɓadda-bami a cikin almajiran wata makaranta.
Muhammad Alhaji ya ce, binciken su ya gano cewa, Sada Lawan ya jima yana addabar mutane ta hanyar garkuwa da su a yankin Sumaila da kewaye.
Gwamnatin Kano ta yi martani game da ƙorafin Ja’afar Ja’afar kan Ganduje.
Bayan da Freedom Radio ta tuntuɓe shi game da lamarin Kwamishinan yaɗa labarai na Kano Malam Muhammad Garba ya ce, ko kaɗan kalaman Gwamnan ba sa nufin afka wa Ja’afar ballantana a yi masa wata illa.
Kwamishinan ya ce, yanzu haka maganar tana gaban kotu, a saboda babu buƙatar yin dogon bayani a kai, da ka iya zamo wa raini ga kotu.
Muhammad Garba, ya ci gaba da cewa, kalaman Gwamna Gandune na nufin cewa zai ci gaba da ɗaukar mataki na shari’a a kan lamarin.
Tun da fari dai mawallafin jaridar DAILY NIGERIAN, Ja’afar Ja’afar, ya kai ƙara ga Sufeto-Janar na ƴan sandan ƙasar nan Mohammed Adamu.
Ja’afar na ƙorafin cewar, Gwamnan Kano Dr.
Abdullahi Ganduje ne ke da alhaki idan wani abu ya same shi.
Ƙorafin ɗan jaridar dai ya biyo bayan wasu kalaman Gwamnan a cikin wani shiri mai suna “A Faɗa A Cika” na sashen Hausa na BBC, da ya ce, suna shirye-shirye kuma za su ɗauki mataki a kan masu hannu cikin sakin bidiyon.
A watan Oktoban shekarar 2018 ne, jaridar DAILY NIGERIAN ta wallafa wasu faya-fayen bidiyo da ke nuna yadda gwamnan ke sanya daloli a aljihunsa, batun da ya ɗauki hankulan jama’a a ciki da wajen ƙasar nan.
Kada Allah ya bani lamuni matukar nasan masu aitaka ta’addanci a jihata – Matawalle.
Gwamna Matawalle na bayyana hakan ne lokacin da yake karbar lambar karramawa ta Khadimu Kur’an wadda cibiyar nazarin karatun Alku’ani ta bashi a Lahadin nan.
Muhammad Matawalle, yayin jawabin nasa yayi rantsu da Alkur’ani mai girma kan cewa bashi da masaniyar masu ta’addanci ko kuma masu hannu a aikata ta’addanci a jihar.
“Ina son duk dan Zamfara wanda yake so a kawo karshen matsalar tsaro ya fadi irin abinda na fada, ya ce, ni Bello Matawalle idan ina da hannu ko na sa ni ko ina jin dadin abinda ke faruwa ko nasan wadanda ke kulla abinda ke faruwa kada Allah ya kada Allah ya bani lamuni ko na sakan daya” a cewar sa.
Wannan dai na zuwa ne sakamakon yadda ake samun yawaitar ayyukan ta’addanci a jihar Zamfara.
Da ɗumi-ɗumi: An kama mawaƙi Malam Bashir Ɗandago.
Kotu ta amince a yi Muƙabalar Malam Abduljabbar da Malamai.
A baya dai Barista Yakasai ya nemi, kotun majistiri mai lamba 12 da ke gidan Murtala da ta sanya shi cikin waɗanda ake shari’ar da su, sannan ta dakatar da muƙabalar malamai da Malam Abduljabbar Kabara da Gwamnatin Kano ta shirya.
To sai dai a zaman kotun na ranar Litinin lauya mai kare Ma’aruf Yakasai, Barista Lukman Auwal Abdallah ya janye dukkan ɓuƙatun da suka nema a baya.
Da yake zantawa da Freedom Radio bayan kammala zaman kotun, lauyan ya ce, sun janye buƙatun ne la’akari da sha’awar da mutanen Kano suka nuna na a gudanar da muƙabalar.
A ƙarshe kotun ta amince da janye buƙatun da lauyan ya nema.
Har kawo lokacin da muke haɗa wannan rahoto ɓangaren Gwamnatin Kano bai ce komai ba kan lamarin.
NDLEA ta gano wata katuwar Gona da ake noman tabar wiwi a Kano.
Kwamandan hukumar ta NDLEA a nan Kano Isah Likita Muhammad, ya bayyana hakan ta cikin shirin Barka da Hantsi na safiyar Yau litinin 22 ga watan Maris din 2021.
Isah Likita, ya kuma ce zuwa yanzu suna fadada bincike kafin gurfanar da wanda ake zargin a gaban kotu.
Akwai tarin kalubale wajen yaki da kayan shaye-shaye musamman yadda masu safarar ke amfani da motocin daukar kayan Masarufi da na gini wajen shigo da Miyagun Kwayoyi cikin Jihar Kano,” inji Isah Likita.
Wakilinmu Abba Isah Muhammad ya ruwaito cewa kwamandan hukumar ta NDLEA a nan Kano Isah Likita Muhammad, na cewa ba zai saurarawa duk jami’insa da aka samu da karbar na goro ko alaka da masu safarar miyagun kwayoyi ba.
Harin gwamnan Benue ya shafi duk dan Najeriya – Buhari.
Gidan talabijin na Channels ya rawaito mai magana da yawun shugaban ƙasar Malam Garba Shehu na cewa, kai hari ga ko wane ɗan Najeriya tamkar kai hari ne ga al’ummar Najeriya baki-ɗaya.
Shugaba Buhari ya ce, tuni ya umarci jami’an tsaro kan su zurfafa bincike game da lamarin, kuma wannan hari ba abu ne da za a mayar da shi batun siyasa ba, a’a batu ne da ya shafi jama’ar ƙasa baki-ɗaya.
A ƙarshe shugaban ya yi alƙawarin cewa, Gwamnatinsa za ta tabbatar an yi ƙwaƙƙwaran bincike a kai, tare da ɗaukar mataki a kan duk wanda aka samu da hannu a ciki.
Gwamnati ta ɗauki mataki game da kalaman Asari Dokubo na kafa Gwamnatin Biafra – Bashir Tofa.
Alhaji Bashir Tofa ya bayyana hakan ne, a wata hira da jaridar Daily Trust, inda ya ce, rashin dabara ne, yin watsi da barazanar da Dokubon ke yi, domin hakan zai iya haifar da rashin zaman lafiya.
Ya ci gaba da cewa, alamun koma baya ne, ganin yadda wasu ƙungiyoyi ke buƙatar ganin an rarraba ƙasar nan maimakon samo hanyar magance matsalolin da suka addabe ta.
Kotu ta tabbatar da Bazoum Muhamed a matsayin shugaban jamhuriyar Nijar.
Sakamakon ƙarshen ya ayyana Bazoum Mohamed na jam’iyyar PNDS Tarayya mai mulki a matsayin wanda ya yi nasara da kaso 55.66 cikin 100.
Wannan dai shi ya kawo ƙarshen jiran da ƴan ƙasar ke yi domin samun wannan sakamako na raba gardama kan sahihancin sakamakon da hukumar zaɓen ƙasar ta fitar a baya.
Yan-sanda sun kama mutumin da ke safarar babura ga ‘yan bindiga a dazukan jihar Zamfara..
Jami’in hulda da jama’a na rundunar DSP Abdullahi Haruna Kiyawa ne ya tabbatar da hakan ta cikin shirin ‘Dan-sanda abokin kowa na tashar freedom radio da ya gudana da safiyar Lahadi 21/03/2021.
Abdullahi Haruna Kiyawa, ya ce da fari magidancin ya sayi babura guda biyu kirar boxer da aka hana amfani da su a jihar ta Zamfara, wanda a binciken da su ka yi, sun gano mutumin ya sa yi babura guda sittin irin su da yake sauya musu kama sannan a sasu a cikin kwali ana fita da su zuwa jihar ta Zamfara.
Ya kuma ce mutumin yana shigar da baburan zuwa dazukan dake yankin jihar ta Zamfara domin kai wa ‘yan bindigar.
Abdullahi Kiyawa ya ce a binciken da suka fara ya tabbatar musu da cewa akwai mutumin da yake hadawa ‘yan ta’addan baburan a cikin dazukan.
Al’ummar Bachirawa sun shiga tasku sanadiyyar yajin aikin da ƴan garuwa suka tsunduma.
Ƙarancin ruwan da aka wayi gari da shi a ranar Lahadi ya biyo bayan yajin aikin sai baba ta gani da masu sayar da ruwa a unguwar suka tsunduma.
Wasu mazauna unguwar sun shaida wa Freedom Radio cewa, har kusan ƙarfe 11 na safe, ba su samun ruwan yin girki ba, ballantana na yin wanka da wanke-wanke.
Wata mata mai suna Hajiya Nafi ta ce, “Tun safe babu ruwa, ga yara duk ban yi musu wanka ba, ga zafi ana ciki”.
Ita kuwa Inna Iliyasu cewa ta yi, “Tun safe har yanzu ina son dafa shayi amma babu ruwa, yanzu haka ina fama da matsalar banɗaki amma bani da ruwa”.
Ƴan mata ma sun shiga tasku sanadiyyar wannan yajin aiki kamar yadda wata Aisha Tasi’u ta bayyana.
A cewar ta, da alama yau babu kwalliya matuƙar ba a samu daidaito da masu garuwan ba.
Karin labarai: Ganduje ya taimaka mana da ruwan sha a yankin mu – Mai garin Gama Ganduje zai yi wa matsalar ruwan sha a Kano diban karen mahaukaciya Me ya haifar da shiga yajin aikin? Wasu masu sana’ar sayar da ruwa a unguwar sun shaida wa Freedom Radio cewa, masu tankin ruwa sun yi musu ƙarin farashi.
A baya ana sayar musu da jarka 11 a kan Naira 60, jarka 14 kuma a kan Naira 70.
Amma a yanzu an koma sayar da Jarka 11 Naira 80, yayin da Jarka 14 kuma ake sayar wa a kan Naira 100.
Hakan ne, ya sanya suka ƙara kuɗin jarkar ruwa daga Naira 20 zuwa 30, wanda kuma basu samu karɓuwa daga jama’a ba.
Ko da muka tuntuɓi wani cikin masu tankin ruwa a unguwar da ya nemi a sakaya sunan sa, ya ce su ma ai sun samu ƙarin farashin kuɗin man Diesel zuwa Naira 265.
A ƙalla unguwanni 9 ne wannan yajin aikin ya shafa waɗanda suka haɗar da layin mai gari, da Bachirawa Kwata, da Asibitin Tafasa.
Sai kuma Gadar Madugu da layin Yarbawa sai unguwar Gidan Ɗan Gaske da Titin Ƙasa da kuma Titin Zango, sai layin sararriyar Kuka.
Ba za mu lamunci sabon yunkurin tsunduma yajin aiki da ASUU ke yi ba – Gwamnatin tarayya.
Wannan na zuwa ne watanni hudu bayan da kungiyar ta ASUU ta kawo karshen wani yajin aikin watanni goma da ta yi.
A cewar gwamnatin duk wata kungiya ta jami’a da za ta tsunduma yajin aiki yanzu za ta kara ta’azzara matsalolin da bangaren ilimi ke fuskanta ne.
Karamin ministan ilimi Chukwuemeka Nwajiuba ne ya bayyana haka yayin zantawa da jaridar Punch.
Farashin gas na girki ya tashi a Najeriya – NBS.
A cewar hukumar ta NBS tukunyar gas mai nauyin kilogram biyar ya karu daga naira dubu daya da dari tara da arba’in da tara da kwabo biyu a watan Janairu zuwa naira dubu biyu da goma sha takwas da kwabo casa’in da daya.
Hakan na cikin wani rahoto da hukumar ta NBS ta wallafa a shafinta na website ne kan farashin gas na girkin a watan Fabrairu.
Hukumar kididdiga ta kasar ta kuma ce a wasu jihohin farashin ya karu fiye da haka, inda a jihar Bauchi ake dura tukunya mai nauyin kilogram biyar akan naira dubu biyu da dari hudu da tamanin da bakwai da kwabo arba’in da shida.
Sai kuma jihar Adamawa da aka rika durin akan dubu biyu da dari uku da casa’in da shida da kwabo casa’in da tara, yayin da jihar Borno ya kai naira dubu biyu da dari uku da casa’in da shida da kwabo ashirin da biyu.
Kungiyar gwamnoni ta yi alla-wadai da yunkurin hallaka gwamnan Benue.
A jiya asabar ne wasu ‘yan bindiga suka kai hari kan jerin gwanon motocin gwamnan a titin da ya hada garuruwan Makurdi da Gboko.
A cikin wata sanarwa mai dauke da sa hannun mai magana da yawun shugaban kungiyar gwamnonin kuma gwamnan jihar Ekiti, Kayode Fayemi, sanarwar ta yi allawadai da harin da ‘yan bindigar suka kai.
Sanarwar ta kuma nuna alhininta tare da kira ga jami’an tsaro da su tashi tsaye don zakulo wadanda suka kai harin don gurfanar da su gaban kuliya.
Dr Kayode Fayemi, ta cikin sanarwar dai, ya kuma ce, halin rashin tsaro da kasar nan ke ciki a wannan lokaci, abin damuwa ne saboda haka ya bukaci jami’a tsaro da su kara kaimi wajen kawo karshen matsalar.
Jami’in KAROTA ne ya haifar da hatsarin Kano Club – Ƴan Sanda.
Mai magana da yawun ƴan sandan Kano DSP Abdullahi Haruna Kiyawa ne ya bayyana hakan ta cikin shirin Ɗan Sanda Abokin Kowa na nan Freedom Radio.
Kiyawa ya ce, rahotannin da suka samu ya nuna cewa, mai adaidaita sahu ne ya taho daga kan gada zai wuce shatale-talen.
Amma a kan hanyar sa sai wani jami’in KAROTA ya tsare shi da sanda har ya bigi adaidaita sahun sa, lamarin da ya sanya ya tsorata har ya yi ƙoƙarin canja hanya don kada a ƙara dukar masa Adaidaita.
A daidai wannan lokaci ne kuma wata mota ta taho, ta kuma doki adaidaita sahun, wanda akwai wani fasinja a ciki Aliyu Sani ɗan unguwar Ƙofar Ruwa mai shekaru 27 wanda ya bugu a kan sa, a cewar sa.
Kiyawa ya ce, ƴan sanda sun kai shi asibitin ƙwararru na Murtala inda a nan likitoci suka tabbatar ya rasa ransa.
Ko da aka tambaye shi yanzu ina matsayar jami’an KAROTAn da ake zargi sun haifar da afkuwar wannan hatsari, sai ya ce, ai tuni Kwamishinan ƴan sanda ya bada umarnin faɗaɗa bincike a kai.
Matsalar Tsaro: Ba na iya bacci da ido biyu – Gwamnan Gombe.
Gwamnan na Gombe ya bayyana hakan ne a lokacin da ya ke jawabi a wajen bikin yaye wasu dakaru na musamman a cibiyar nazarin harkokin tsaro da ke Bwari a birnin tarayya Abuja.
‘‘Idan na ce da ku ina iya rufe idanu na in yi bacci da daddare to gaskiya wasa na ke yi, saboda halin tabarbarewar tsaro ya sanya bana iya bacci’’ ‘‘Saboda haka halin da ake ciki abin damuwa ne kuma abin takaici wanda ke bukatar hadin kan dukkan nin masu ruwa da tsaki’’ ‘‘Dole ne mu rika aiki tukuru wajen hadin gwiwa da kowane bangare don dakile matsalar da ke gaban mu’’ a cewar gwamnan na Gombe.
Alhaji Muhammad Inuwa Yahaya ya kuma ce dole a rika alakanta rashin tsaro a kasar nan da halin da ake ciki a yankin Sahel da na kudu da hamadar Sahara da ma duniya baki daya, domin bazuwar makamai daga kasar Libya da Mali ya taka rawa gaya wajen kara ta’azzara halin da kasar nan ke ciki.
Tsaro – An kama gawurtaccen mai safarar makamai a Zamfara.
Wata sanarwa da rundunar ta fitar mai dauke da sa hannun kwaminishininta Abutu Yaro, ta ce sun kama Ibrahim Adamu da aka fi sani da Gado bayan samun bayanan sirrin cewa shi da wani fitaccen dan bindiga mai suna Tsoho Dandela suna yunkurin sayen bindiga a hannun shahararren dan bindigar nan mai suna Dogo.
Ta cikin sanarwar, kwamishinan ya ce sun yi nisa cikin binciken da suke gudanarwa, domin samun damar kama sauran ‘yan bindigar da suka addabi al’ummar jihar Zamfara da kewaye.
Gwamnan Rivers: Ba zan taba goyon bayan takarar Jonathan ba.
“Ni dan jam’iyyar PDP ne a don haka zan goyi bayan Jonathan ne matukar ya tsaya takara a PDP, amma ba wai APC ba, domin ba zan juya wa PDP baya ba” in ji gwamna Wike.
“Shi da kansa Goodluck Jonathan ya san hali na, bana yin siyasar bangaranci, batu ake na jam’iyya ba wai kabilanci ko bangaranci ba” a cewar Nyesom Wike.
Gwamnan Benue ya tsallake rijiya da baya, bayan harin ‘yan bindiga.
Rahotanni sun ce lamarin ya faru ne a kauyen Tyo Mu, daidai titin da ya hada Makurdi zuwa Gboko.
Bayanai sun tabbatar da cewa gwamnan yana kan hanyar sa ce ta zuwa Makurdi lokacin da ‘yan bindigar suka budewa jerin gwanon motocin sa wuta.
Zan kara bai wa mata fifiko a gwamnati na – Buhari.
A cewar shugaba Buhari tuni ya umarci ma’aikatar kula da harkokin mata da takwararta ta shari’a, da su yi aiki tare da majalisun dokokin tarayya wajen samar da dokoki da za su bunkasa rayuwar mata.
Muhammadu Buhari ya bayyana hakan ne a jiya juma’a, lokacin da ya ke ganawa da wata tawagar kungiyoyin mata ta duniya a fadar asorok.
‘‘Buri na shine ganin ‘ya’ya mata sun samu gurabe masu yawa a harkokin gudanarwa, wanda hakan zai faru ne kawai idan aka yi kwaskwarima ga kundin tsarin mulkin kasar nan’’ a cewar shugaba Buhari.
Shugaban kasar ya kuma jinjinawa Amina Muhammed, mataimakiyar sakatare janar na majalisar dinkin duniya, Ngozi Okonjo Iweala shugabar cibiyar kasuwanci ta duniya da kuma Fatima Muhammed Kyari, wadda ta kasance wakiliyar kungiyar kasashen afurka ta (AU) a majalisar dinkin duniya.
Kowa ya je a yi masa allurar corona domin ba ta da wani illa – Sarkin Musulmi.
A cewar sarkin na musulmi allurar rigakafin ce kawai mafita a halin da ake ciki wanda zai magance fargabar da ake yi game da cutar corona.
Sarkin na musulmi ya bayyana hakan ne lokacin da ya ke jawabi a wajen wani taron wayar da kan malaman addinin musulunci da limamai wadda hukumar kula da lafiya a matakin farko ta shirya jiya a Abuja.
Muhammad Sa’ad Abubakar na uku, ya kuma yi kira ga shugabannin addinai da na gargajiya da su rika wayar da kan magoya bayansu, kan muhimmancin yin rigakafin na cutar covid-19.
Kiran na sarkin musulmi na zuwa ne awanni kadan bayan fitar da sakamakon rahoton kwamitin bincike da hukumar kula da magunguna ta nahiyar turai ta kafa, kan zargin ko riga-kafin cutar ta corona samfarin Astrazeneca na da illa.
A cewar sakamakon rahoton kwamitin na tarayyar turai, fargabar da ake yi kan riga-kafin cutar ta covid-19, ta zo karshe, domin kuwa, binciken su ya gano cewa, babu illa a tattare da riga-kafin.
Wannan al’amari dai, ya sanya tuni kasashen turai da suka dakatar da amfani da riga-kafin na wucin gadi, suka janye matakin da suka dauka a baya.
‘Yan Nigeria 13, 235 aka koro su daga kasashen waje cikin shekaru 4 da suka gabata.
A cewar binciken an sallamo ‘yan Najeriyar ne daga kasashe goma da suka hada da: Libya, Mali, Burkina faso, Ghana, Afurka ta kudu da kuma Kamaru.
Sauran sune kasashen Saudi Arabia, Lebanon, Oman, sai kuma wadanda aka koro su daga cikin kasashe da ke kungiyar tarayyar turai.
Bugu da kari, binciken ya gano cewa mafi yawa na wadanda aka koro din, sun aikata laifuka ne da suka hada: shiga kasa ba bisa ka’ida ba, ko kuma wadanda suka aikata manyan laifuka da kuma wadanda takardun shaidar zamansu suka kare.
Rahotanni sun ce, kaso tamanin cikin dari na ‘yan Nigeria mazauna ketaren da aka koro, wato dubu tara da dari bakwai da hamsin da tara an taso keyarsu ne daga kasar Libya.
Buhari zai raba mitar wutar lantarki miliyan 36 cikin watanni uku masu zuwa.
A cewar hukumar shugaban kasa Muhammadu Buhari ne ya ba da wannan umarni.
Karamin ministan samar da wutar lantarki, Goddu Jedy-Agba ne ya bayyana haka a jiya juma’a, jim kadan bayan duba aiki a wani kamfanin gwajin na’urar mitar lantarki a jihar Enugu.
Ya ce nan da makwanni shida masu zuwa ne ake sa ran za a kaddamar da kamfanin gwajin mitar.
A cewar sa manufar kafa kamfanin gwajin mitar ita ce, tabbatar da cewa duk mitoci da za a shigo da su kasar nan sun cika duk ka’idoji da ake bukata.
Yanzu-Yanzu: An kai hari da jirgi maras matuki a kasar Saudiya.
Rahotanni sun ce harin wanda aka kai kan matatar man kamfanin Aramco da ke birnin Riyadh, ya janyo asara mai yawa.
Tuni dai kungiyar Houti da ke fafutuka da makamai a kasar Yemen, ta dauki alhakin harin.
Harin ya yi sanadiyar tashin gobara a wani sashe na matatar man, kamar yadda ma’aikatar kula da makamashi ta kasar Saudiya ta sanar.
Fitaccen makarancin Al-Qur’ani a duniya, Sheikh Muhammad Ali Assabuni, ya rasu.
Sheikh Sabuni ya rasu ne a yau juma’a, a birnin Santambul da ke kasar Turkiya.
Rahotanni sun ce Sheikh Muhammadu Aliyu Assabuni ya shahara wajen karatun Qur’ani a duniya, inda ake amfani da tsarin karatunsa wajen fitar da hukunce-hukuncen Qur’ani.
Shaykh Muhammad ‘Alī al-Sābūnī was born in the city of Aleppo in Syria in 1930.
An kuma haife shi ne a birnin Aleppo da ke kasar Syria a 1930.
Za mu tsunduma yajin aikin sai Baba ta gani – ASUP.
Kungiyar ta ce daga ranar 6 ga watan Afrilu zata shiga yajin aikin kan abin da ta kira rashin cika alkawari da gwamnatin tarayya ta yiwa wasu jihohi.
Kungiyar ta bayyana hakan ne ta cikin wata sanarwar bayan taron majalisar zartarwa ta kasa a yau Juma’a.
Sanarwar mai dauke da sa hannun shugabanta Mista Anderson Ezeibe, ta ce sun yanke shawarar ne domin su ja hankalin gwamnati kan bukatar biyan su kudaden su na tsawon watanni 10 da ta ke bi bashi da kuma batun mafi karancin albashi ga malaman makarantun kimiyya da fasaha na tarayya.
Kungiyar ta kuma bukaci wasu gwamnatocin jihohi da su biya bashin da ke kan ta musamman na jihohin Abia, Ogun, Osun, Benue, sai Plateau da Edo.
Sauran su ne CrossRiver Sokoto Kaduna, da Adamawa da dai sauransu.
Muna da kwararan hujjoji Atiku ne ya samu nasara a zaben 2019 – Bala Muhammed.
A cewar Bala Muhammed shugaba Buhari ya sha kaye a zaben da ya gabata a 2019, kawai dai wasu hanyoyi aka bi aka yi magudi da ya bai wa jam’iyyar PDP rashin nasara.
Gwamnan na Bauchi ya bayyana hakan ne ta cikin shirin siyasa na gidan talabijin na Channels (POLITICS TODAY) a daren jiya alhamis.
‘‘Muna da hujjoji da suka nuna akwai fahimtar juna tsakanin hukumar zabe da jami’an tsaro wanda shine ya sanya jam’iyyar PDP ta yi rashin nasara’’.
‘‘Na tabbata ‘yan Najeriya suna sane da halin da aka shiga lokacin zaben da kuma irin abubuwan da suka faru, sai dai jam’iyyar PDP a yanzu ta koyi darasi’’ ‘‘Ba za mu sake yadda mu zura ido ayi mana abin da ya faru a baya ba, za mu yi gyara tare da tabbatar da mun toshe duk hanyoyin da aka bi aka yi mana magudi a zaben da ya gabata’’.
Sojin Najeriya sun samu nasarar kashe yan ta’adda a zamfara.
Daraktan hulda da jama’a na rundunar sojin, Birgediya janar Mohammed Yerima, ne ya sanar da hakan ne a wata sanarwa da ya fitara a Juma’ar nan.
Yerima ya ce, sojojin sashi na 3 sun afka wa kauyen ne bayan wani bayanin sirri da suka samu game da harin da ‘yan ta’addan ke shirin kai wa mazauna yankin.
Ya ce isowar sojojin cikin lokaci ya dakile mummunan nufin ‘yan ta’addar da ke shirin kai wa.
Yerima ya kara da cewa, cikin hanzari sojoji suka yi nasarar cafke ‘yan ta’addar inda suka samu nasarar kashe wasu da yawa yayin da wasu suka tsere zuwa daji da raunukan harsasai.
A cewarsa, soja daya ya rasu yayin da wasu uku suka samu raunuka daban-daban a yayin arangamar kuma suna karbar magani.
Musabakar alkur’ani na kara zaburar da dalibai – Shiekh Umar Fagge.
Sheikh Umar Sani Fagge ya bayyana hakan ne a yau yayin da yake gabatar da mukala a taron musabakar alkurani ta kasa da aka gudanar a jami’ar Bayero da ke nan Kano.
Sheikh Fagge ya ce, musabakar alqurani na taimakawa wajen kara zaburar da dalibai da kuma sanya soyayyar karatun alkur’ani a zakatan daliban.
Da yake jawabi gwamnan Kano Dr Abdullahi Umar Ganduje ya ce gwamnati na shirin bude dakin karatu na musamman ga daliban islamiyya, tare da sanya na’urorin da za su saukakawa dalibai bincike.
Musabakar itace karo na 35 wanda kuma gwamnatin Kano ce ta dauki nauyin gudanar da ita.
Rashin kayan aiki ke kawo koma baya a yaki da cin hanchi da rashawa – ICPC.
Shugaban hukumar reshen Jihar Kano da Jigawa Alhaji Ibrahim Garba Kagara ne ya bayyana hakan jim kadan bayan kamala shirin “Barka da Hantsi” na nan tashar Freedom radio.
Muhammad Kagara ya ce, ba wai iya kamfanoni hukumarsu take bibiya ba har da ma’aikatun gwamnati da ma ita kanta gwamnatin, matukar tayiwa al’umma alkawari kuma ta gaza cikawa.
“Babbar matsalar mu ita ce yadda hukumarmu bata da ofisoshi a kananan hukumomi, kuma bau da isassun kudin da za mu rika aiwatar da wasu muhimman ayyukan wanda sune manyan kalubalen da ke hana ayyukan mu ci gaba” Sai dai shugaban ya bukaci mahukunta da su tallafawa hukumar don samar da kayan aikin da za su kawo karshen ayyaukan masu yiwa tattalin arzikin kasa zagon kasa.
Ana wata ga wata: Mutane 135 sun kamu da cutar corona a ranar alhamis a Najeriya.
A cikin wani sako da cibiyar ta NCDC ta fitar a shafinta na twitter a daren jiya alhamis, ta ce, sai dai ba a samu rasa rai ba sanadiyar cutar ta corona.
Wannan adadi dai bai kai na ranar laraba da ta gabata ba, wanda mutane 187 suka kamu da cutar.
Rahotanni sun ce mutane dari da talatin da biyar din sun fito ne daga wasu jihohi goma sha shida na kasar nan.
Najeriya za ta karbi jirage samfurin Super Tucano a watan Yuli – Buhari.
Babban hadimin shugaban kasa kan harkokin yada labarai, Malam Garba Shehu ne ya bayyana hakan a shafinsa na Twitter.
Ya ce, sauran jiragen shidan zasu karaso kasar nan jim kadan bayan isowar saitin farko, kuma za a horas da matukan jiragen 14 a sansanin soji da ke Georgia a Amurka.
Jaragen Super Tucanos dai an kera su a Florida, kuma yanzu haka ana ba su horon fara aiki don tabbatar da ingancin su.
Tsaro: Al’ummar Sharfaɗi da kewaye sun kafa zauren yaƙi da aikata laifuka.
Wakilin Gabas ya bayyana hakan ne, a yayin wani babban taron zauren haɗin kan unguwannin Sharfaɗi da kewaye da aka yi a ranar Alhamis.
A cewar sa, lokaci ya yi da iyaye za su daina zuwa neman beli idan an kama ƴaƴan su da laifin ta’ammali da miyagun ƙwayoyi.
Alhaji Ibrahim Auwalu Uba shi ne mai unguwar Sharfaɗi da ya jagoranci shirya taron ya ce, an cimma matsaya tsakanin jami’an tsaro da al’ummar unguwanni domin yin aiki tare wajen yaƙi da masu aikata laifuka.
 A nasa ɓangaren ɗaya daga cikin manyan unguwannin Alhaji Aliko Shu’aibu Mukhtar ya ce, za a zauna a samar da tsarin da zai samar wa matasan aikin yi.
Masu Unguwannin da suka halarci taron sun haɗa da, Sharfaɗi da Kurna Maɗatai, da Cheɗiyar Ƙuda da Agadasawa sai kuma unguwar Soronɗinki da Satatima da kuma Kurawa.
 Taron ya samu halartar masu ruwa da tsaki na al’ummar unguwannin da jami’an tsaro.
Sojojin Najeriya sun dakile wani hari a Kaduna.
Rahotannin sun bayyana cewa yan bindiga sun kaiwa filin jirgin saman hari sau biyu a cikin makonni biyu da suka gabata, tare da yin awon gaba da mutane 9.
Sai dai kasa da kwanaki biyu Kenan da sako mutane da aka yi garkuwa da su a harin na farko biyo bayan biyan kudin fansa sama da Naira miliyan biyar da dubu dari biyar.
Wata majiya ta shaida cewa, shugaban hukumar kula da zirga-zirgar Jiragen saman ya hango ’yan bindigar a kan babura hanyar shingen filin jirgin da ke kusa da Hukumar Kula da Sufurin Jiragen Sama ta Nijeriya da safiyar yau Juma’a kuma nan take ya sanar da hukumar.
Majiyar ta ce zuwan sojojin kasa a helikofta na Sojan Sama na Najeriya sun hana ‘yan fashin kai hari.
Sama da yara miliyan 10 ne basa zuwa makaranta a Najeriya – Adamu Adamu.
Karamin Ministan Ilimi, Emeka Nwajiuba, ne ya bayyana hakan lokacin da yake fitar da adadin yaran da ba sa zuwa makaranta wanda adadin su ya kai miliyan 10 a yanzu.
Wannan dai na nuna yadda adadin yaran da basa zuwa makaranta ya karu daga miliyan shida da dubu dari tara da arba’in da shida zuwa milyan goma daga shekarar da ta gaba zuwa yanzu.
Idan za a iya tunawa ministan Ilimi Adamu Adamu, a farkon wannan Janairun shekarar da muke ciki ya ce yawan yaran da ba sa zuwa makaranta a shekarar 2019 ya kai miliyan 10 da dubu dari daya, adadin da ya nuna ana samun raguwar matsalar a shekarar 2020 da a lokacin aka da yara sama da miliyan shida.
Nwajiuba ya ce har yanzu an gaza gano dalilan da ke janyo karuwar yaran da basa zuwa makaranta, sai dai ya ce Najeriya za ta magance wadannan kalubalen yadda ya kamata, ta hanyar inganta ilimin firamare.
Yadda Sule Lamido ya karbi cin hancin sama da biliyan daya a wajen ‘yan kwangila – EFCC.
A cewar shaidar EFCC mutanen bakwai sun rika amfani da kamfanonin su wajen karbar cin hanci daga wajen ‘yan kwangila da gwamnatin jihar Jigawa ta basu aiki.
Mista Wetkas ya ba da wannan shaidar ne a shari’ar zargin cin hanci da ake yiwa tsohon gwamnan na Jigawa Sule Lamido da ‘ya’yansa, Aminu da Mustapa.
Sauran wadanda ake zargin sune: Aminu Abubakar da kuma Bartholomew Agoha da kuma kamfanonin su biyu wato Bamaina Holdings da kuma Speeds International Limited.
Wadanda ake zargin ana tuhumarsu da aikata laifuka 43 gaban mai shari’a Ijeoma Ojukwu na babbar kotun tarayya da ke Abuja kan zargin damfarar jihar ta Jigawa naira biliyan daya da miliyan talatin da biyar.
A tabbatar an kashe kudaden tallafin da ake samu ga harkokin lafiya – Buhari.
Shugaban Najeriyar ya ce asusun ya shirya bada tallafin ne ga Najeriya don ci gaba da yaki da cutar kanjamau, tarin fuka da Malaria.
Shugaban ya bayar da wannan umarnin ne a wajen bikin kaddamar da tallafin dala miliyan 890, na shekarar 2021 da 2023, wanda kuma zai taimaka wajen karfafa ayyukan kiwon lafiya a kasar nan.
Muhammadu Buhari ya kuma ce Najeriya kasa ce da ke yaki da cin hanci da rashawa a don haka a kwai bukatar a tabbatar da an yi aiki da kudaden yadda ya kamata, musamman wajen dakile sabbin cututtukan da ke barazana ga al’umma.
‘Yan Najeriya miliyan 30 sun yi rijistar fita daga kangin talauci – Buhari.
Babban sakatare a ma’aikatar kula da jin kai da kare abkuwar ibtila’I da ci gaban al’umma Alhaji Bashir Alkali ya bayyana hakan yayin gudanar da wani taro a birnin tarayya Abuja.
Ya ce a karkashin shirin ma’aikatar ta samar da tsarin bada tallafi da hadin guiwar bankin Duniya don rage talauci farfado da tattalin arziki a Najeriya.
A cewar sa shirin zai fara ne daga matakin tarayya zuwa jihohi, har zuwa matakin kananan hukumomi, abin da ke nuna rukuni uku na gwamnatoci za su ci gajiyar sa.
Mun amince da ingancin rigakafin corona – Kungiyar gwamnoni.
Batun dai na cikin wata sanarwa da shugaban kungiyar Kayode Fayemi na Jihar Ekiti ya sanyawa hannu, jim kadan bayan taron da kungiyar ta gudanar karo na 28 a Abuja.
Sanarwar ta ce gwamnonin sun tattauna ne kan batutuwan da suka shafi kasar, musamman kan batun yiwa al’umma alluran rigakafin COVID-19 da kuma batutuwan da suka shafeta.
A cewar sanarwar Fayemi ya bayyana farin cikin sa kan yadda gwamnonin jihohi suka amince aka fara yi musu rigakafin corona a banar jama’a.
A cewar sa da allurar na da wata illa da tuni ta bayyana ga gwamnonin da aka yiwa da kuma sauran mutanene da suka karba.
Cikin watanni 2 kacal mun kwace miyagun kwayoyi da kudin su suka kai naira biliyan 60 – Buba Marwa.
 Shugaban hukumar Burgediya janar Buba Marwa mai ritaya ne ya bayyana haka yayin zantawa da manema labarai a garin Ado Ekiti babban birnin jihar Ekiti.
 Ya ce Najeriya a yanzu, babu babbar matsala da ta addabi jama’a fiye da ta’ammali da miyagun kwayoyi.
 ‘‘Ko da rashin tsaro da ke addabar kasar nan a yanzu, musamman ayyukan boko haram da ‘yan bindiga da ke satar mutane suna garkuwa da su, duk suna alaka da ta’ammali da miyagun kwayoyi’’  Matukar mun dauki matakai musamman ta bangaren dakile hanyoyin da miyagun kwayoyin ke shiga hannun jama’a, za a rage matsalar da akalla kaso hamsin cikin dari’’  a cewar Buba Marwa.
Iyaye su tabbatar da yin gwajin kwaya ga mai neman auren ’yar su – Buba Marwa.
A cewar sa hakan zai taimaka gaya wajen rage matsalar shaye-shaye tsakanin matasa, ba ya ga taimakawa tattalin arzikin kasar nan.
Tsohon gwamnan mulkin soji na jihar Lagos din ya bayyana hakan ne yayin wani taro da ma’aikatar shari’a ta jihar Ekiti ta shirya a birnin Ado Ekiti.
Burgediya janar Buba Marwa mai ritaya ya kuma bayyana damuwarsa karara kan yadda ya ce al’ummar kasar nan ke ta’ammali da miyagun kwayoyi.
Al’umma sun bukaci kotu ta rufe wani gidan kallo a Kano.
Imran Ahmad wanda yake jagorantar masu kara ya ce tun a baya sun rubuta takaddun korafi ga hukumomin da su ka dace domin a dauki mataki kan takura musu da a keyi tare da yi musu sulhu amma suka saba.
A cewar lauyan wanda ake kara Bashir Ibrahim, ya ce, tunda fari hukumomi na gwamnati ne suka basu damar bude wadannan gurare kuma babu wata cutarwa a game da bude guraren baki daya.
Lauyan ya kuma shaidawa Kotu cewa sunje gurare da dama ciki hadda guraren da aka basu umarnin gina gidan kallan kuma anyi musu masalaha cewa ga iyakar muryar da zasuyi amfani dasu saboda kada su takurawa makotan wajen.
Haka zalika, mai shari’a Sarki Yola ya bada umarnin rubata takadda zuwa hukumin da sukayi musu sulhun domin a bai wa kotu kafin takaddun, kuma ya sanya ranar 1 ga watan 6 a 2021 domin cigaba da shari’ar.
Aisha Buhari ta dawo gida Nigeria bayan kwashe watanni shida a Dubai.
 Wani shaidar da ke kusanci da mai dakin shugaban kasar da ya bukaci a sakaya sunansa, ya shaidawa jaridar Daily Trust cewa, Aisha Buhari wadda ta bar Nigeria tun a watan Satumban shekarar da ta gabata ta (2020) jim kadan bayan bikin ‘yar ta’ Hanan yanzu haka tana fadar shugaban kasa ta Asorok da ke Abuja.
 ‘‘Tun a daren jiya laraba ne dai mai dakin shugaban kasar ta dawo gida Nigeria’’ a cewar majiyar.
Likitoci za su fara yajin aikin sai baba ta gani a Najeriya.
Kungiyar ta koka kan rashin biyan alawus din mambobinta, da kuma jan kafar da gwamnatin tarayya take yi wajen cika alkawuran da ta daukarwa mambobin kungiyar.
Wata sanarwar hadin gwiwa mai kwanan watan 18 ga Maris din nan da kungiyar ta fitar mai dauke da sa hannun shugabanta Dr Uyilawa Okhuaihesuyi da sakatarensa Dr Jerry Isogun, ta bukaci likitocin su zauna cikin shirin tafiya yajin aikin daga ranar 31 ga watan nan na Maris da muke ciki.
Mutane sama da dubu 12 ne suka karbi allurar rigakafin cutar Corona a cikin sa’o’i 48.
Kwamishinan lafiya na Jihar Lagos Farfesa Akin Abayomi ya sanar da cewa cikin sa’o’i 48 da fara allurar rigakafin cutar Corona ta AstraZeneca a Jihar, yanzu haka dai mutane 12,720 aka yi wa allurar, a cibiyoyin lafiya 88.
“Daga cikin mutane dubu goma sha biyun da dari bakwai da ashirin din, an yi wa maza 6,535 da kuma mata 6,185,” in ji Farfesa Akin Abayomi.
A ranar 12 ga watan Maris din nan aka yi wa gwamnan Jihar Lagos Babajide Sanwo-Olu da mataimakinsa Dr Obafemi Hamzat ta su allurar a jihar Lagos.
Kotu ta ba da belin Mahdi Shehu akan naira miliyan goma.
Kotun karkashin jagorancin mai shari’a Louis Alagoa ta ba da belin ne akan kudin naira miliyan goma.
Haka zalika kotun ta bukaci Mahdi Shehu da ya gabatar da wani fitaccen mutum da ya ke da gida birnin Kano.
Corona: A ci gaba da yiwa jama’a rigakafin Astrazeneca – WHO.
kwamitin kula da allurar riga kafin ne ya ba da wannan umarnin kan cewa a ci gaba da amfani da ita, kuma allurar a yanzu haka tana rage yaduwar cutar corona.
Ya na mai cewa, ita allurar tana kare garkuwar wanda aka yiwa, da wadanda ke kusanci ga wanda aka yiwa.
A cewar kwamitin, idan har aka samu matsala ga wanda aka yiwa, to dama can akwai abunda ya ke damun wanda aka yiwa, bai magance shi bat un da fari.
Idan za a ya tunawa dai, ko a ranar Litinin din nan data gabata, wani ma’aikacin lafiya a kasar Norway ya rasu jim kadan bayan ya karbi allurar kuma wasu mutane uku daban an kwantar da su Asibiti sakamakon allurar.
A samarwa ‘yan Najeriya mafita kafin hajjin bana – NAHCON.
Shugaban hukumar Alhaji Zakrullah Hassan ne ya yi wannan rokon a liyafar cin abinci da sabon Jakadan Kasar ta Saudiyya a nan Najeriya, Faisal Bin Ibrahim Al-Ghamidy, wanda hukumar ta shirya.
A cewar Zikrullah, kasar ta Saudiyya za ta saka Najeriya a jerin kasashen da zasu gudanar da aikin hajji mai zuwa, don kuwa ‘yan kasar nan suka fara karbar allurar riga kafin cutar Corona.
Zikrullah ya kuma yiwa Sabon Jakadan fatan alkhari a ayyukan da zai gudanar a nan Najeriya.
Mun rufe gidajen mai a kano saboda kara farashin lita – DPR.
Sashen ya kuma sanya takunkumi kan wasu gidajen mai takwas da aka gano sun boye shi.
Shugaban sashin gudanarwa da ke nan Kano Muhammad Makera ne ya sanar da hakan a jiya Laraba, jim kadan bayan kammala zagayen duban yadda gidajen mai ke ci gaba da kasuwancin su don sanya ido kan aiwatar da farashin da aka sanya.
A cewar sa gidajen man da aka rufe da wadanda aka sanyawa takunkumi sun karya ka’idojin da aka gindaya.
Muhammad Makera ya tabbatar da cewa za a dauki kwakwaran mataki ga duk wanda ya karya ka’ida na sayar da litar mai a kan kudi sama da naira dari da sittin.
Azal: Mutane 6 sun rasa ran su a hatsarin mota – FRSC.
Kwamandan hukumar Yusuf Abdullahi ne ya tabbatar da hakan yayin da yake zantawa da manema labarai.
A cewar sa hatsarin ya rutsa da ’yan kasuwar da ke tafiya daga garin Darazo a karamar Hukumar Darazo da ke Jihar Bauchi zuwa Kasuwar Dakuku ta jihar Gombe.
Yusuf Abdullahi ya ce, a binciken su sun gano yadda motar mai dauke da fasinjoji 72 ke yin gudun wuce sa’a wanda hakan ne ya haddasa hatsarin, wanda kuma tuni an aike da wadanda suka jikkata zuwa asibiti don karbar kulawa.
Yadda cutar amai da fitsarin jini ta mamayi garin Gwangwan da ke Kano.
Garin na Gwangwan na da nisan kilomita 136 daga birnin Kano, wanda ke yankin ƙaramar hukumar Rogo a ƙarƙashin masarautar Ƙaraye.
A ziyarar da Freedom Radio ta kai garin ta iske yadda al’umma suka yi jungum-jungum cikin alhini sanadiyyar yadda cutar ke mamayar garin.
Alhaji Mai Kuɗi Muhammad Tukur shi ne wakilin garin na Gwangwan ya ce, aƙalla mutane 56 ne suka kamu da cutar, wadda ta ɓulla a unguwanni shida na garin.
Alhaji Mai Kuɗi Muhammad Tukur, wakilin garin Gwangwan.
Yankunan da aka samu ɓullar cutar sun haɗa da unguwar Rijiyar Daɗi da Gwangwan Gabas, da Gwangwan Yamma, sai unguwar Tsarmai da Gangare sai kuma unguwar Ƙofar Fada.
Alhaji Mai Kuɗi ya ce, a rana guda kaɗai sun kai mutane sama da 30 zuwa babban asibitin garin Rogo.
 Baya ga waɗanda suka jikkata an kuma sami wani mutum guda da ya rasa ransa sanadiyyar cutar a cewar mai unguwar Gwangwan Ƙofar Kudu Malam Yusuf Tukur.
Mafi yawa waɗanda suka kamu da cutar na koka wa kan yadda cutar ta riƙa laƙume musu kuɗaɗe.
Wani uba Alhaji Shehu Adamu da ƴaƴan sa biyu suka kamu da cutar, ya ce, cikin kwanaki biyu da suka yi a asibiti ya kashe kuɗi har kimanin Naira dubu ashirin.
A gidan Malam Idris Isah Jibrin da muka ziyarta wanda mutane takwas suka kamu da cutar a gidan mun iske su cikin mawuyacin hali.
Wasu daga ciki ko tashi ba sa iya yi, yayin da wasu kuma ba sa iya tsayawa koda sun miƙe sai dai su jingina.
Malam Idris ya ce, shi da matar sa da mahaifiyar sa da sauran ƴan uwan sa suka kamu da cutar.
Ya ci gaba da cewa, a zaman su a babban asibitin garin Rogo zuwa asibitin Gwarzo sun kashe kuɗi har kimanin Naira dubu ɗari biyu.
 Freedom Radio ta ziyarci asibitin sha ka-tafi na garin inda muka zanta da Malam Abubakar Rabi’u Ja’afar jami’in da ke lura da asibitin.
Ya ce, cutar ta wuce yadda suke tsammani a don haka ne ya riƙa tura masu cutar zuwa asibitin garin Rogo.
A cewar sa, ya tura mutane sama da talatin zuwa babban asibitin Rogon.
Amma ko da muka ziyarci babban asibitin garin Rogon sai mahukuntan asibitin suka ce, ba su da masaniya kan ɓullar cutar.
Suka ce, mutum ɗaya aka samu ya zo asibitin daga garin na Gwangwan kuma ciwon kansa ya ke fama da shi ba wannan cutar ba.
Garin Gwangwan a karamar hukumar Rogo.
A nan ne muka nemi mu naɗi muryar babban likitan asibitin, sai dai bai amince da hakan ba.
Mun tuntuɓi Malam Sulaiman Ilyasu babban jami’i mai lura da karɓar rahotonnin cutuka a ma’aikatar lafiya ta jihar Kano.
Malam Sulaiman ya tabbatar da samun rahoton ɓullar cuta a garin, inda ya ce, sun samu rahoton mutane huɗu zuwa biyar, kuma an yi musu gwaji tare da basu kulawa.
Ku kalli wannan rahoto cikin bidiyo:  .
2023: ‘Yan Arewa na da ‘yancin tsayawa takarar shugaban kasa a PDP – Gwamnan Bauchi.
Shugaban kwamitin kuma gwamnan jihar Bauchi Sanata Bala Abdulkadir Muhammed ne ya bayyana haka lokacin da ya ke mika sakamakon rahoton da kwamitinsa ya tattara kan zabukan da suka gabata, a shalkwatar jam’iyyar da ke Abuja a jiya laraba.
‘‘Mu a binciken da mu ka yi mun gano cewa akwai matsaloli da dama da suka bamu matsala a zabukan da suka gabata, saboda haka sanya batun yanki ko kabila wajen zabukan shekarar 2023 zai janyo mana matukar illa’’ ‘‘Akwai masu ra’ayin cewa yankunan kudu maso gabashin kasar nan da kuma arewa maso gabas sune ya kamata a bai wa dama su tsayar da dan takarar shugaban kasa’’ ‘‘Sai dai mu a namu ra’ayin wannan ba daidai bane domin Najeriya tana da hakizan mutane daga kowane bangare, saboda haka takaita lamarin akan wani yanki kawai zai cutar da jam’iyyar ce’’ inji Bala Muhammed.
Gwamna Masari ya soki Sheikh Gumi kan batun sulhu da ‘yan bindiga.
Gwamnan na Katsina ya ce shi kam sam bai gamsu da salon da Shehin malamin ke bi ba wajen neman sasanci da ‘yan bindigar.
A tattaunawa ta cikin shirin siyasa na gidan talabijin na Channels (Politics Today) gwamnan na Katsina ya soki salon Sheikh Gumi, har ma ya gayace shi da su fuskanci juna su yi muhawara kan wannan batu.
‘‘Me Sheikh Gumi ya sani game da matakin da muka dauka a Kaduna? Na kalubalance Sheikh Gumi da ya zo ya gayamana ko me muka yi a Kaduna’’ ‘‘Maganganun da ‘yan bindiga suke fada masa a yanzu, irinsa ne dai suka rika fada a shekarar dubu biyu da goma sha biyar, irinsa suka saka fada a 2019’’ Wai ma nace, me Sheikh Ahmed Gumi ya sani game da dazuka? So ya ke yi a karfafa gwiwa ga ‘yan ina da kisa ko me ya ke nufi’’? ‘‘Sam ko kadan bana goyon bayan salon Sheikh Gumi wajen kawo karshen ta’addancin ‘yan bindiga, saboda bai bi hanyoyin da suka kamata ba wajen kawo karshen matsalar’’.
‘‘Na yi tsammanin cewa, zai yi musu wa’azi ne kan illar kashe mutum ba da hakkinsa ba, da kuma girmar laifin da ke tattare da sace mutane ana garkuwa da su a mahangar addinin Islama’’.
Abin da na yi zaton duk malamin addini zai yi kenan idan zai gana gaba da gaba da ‘yan ta’adda’’ a cewar gwamna Masari.
An gano arzikin zinare mai yawa a Nigeria- Buhari.
Ministan tama da karafa Olamilekan Adegbite ne ya bayyana haka lokacin da ya ke ganawa da gwamnan jihar Nassarawa Abdullahi Sule wanda ya kai masa ziyara ofishinsa da ke Abuja.
A cikin wata sanarwa mai dauke da sa hannun mai magana da yawun ministan, Ayodeji Adeyemi, ta ruwaito mista Adegbite na shaidawa gwamnan cewa, gwamnatin tarayya tana shirye-shiryen neman hanyoyin da za ta bi don a fara cin gajiyar arzikin.
‘‘Muna ta shirye-shirye ne don ganin mun samu sahihan hanyoyi da suka kamata kafin fara cin gajiyar arzikin zinaren, saboda mun dauki darussa masu yawa kan halin da ake ciki a jihar Zamfara’’ a cewar mista Adegbite.
Buharii ya amince da kashe Biliyan 600 don gyaran matatar mai ta Fatakwal..
An dau wannan mataki ne yayin taron mako-mako da majalisar zartarwa ta kasa ta gudanar a yau wanda shugaba Buhari ya jagoranta.
Karamin ministan man fetur Timipre Sylva ne ya bayyana haka yayin zantawa da manema labaran fadar shugaban kasa bayan kammala taron.
‘‘Ma’aikatar man fetur ta mika da bukatar aikin gyaran matatar mai ta garin Fatakwal akan kudi dala biliyan daya da miliyan dari biyar, wanda kuma mambobin majalisar ta zartarwa suka amince’’ ‘‘Saboda haka muna farin cikin sanar da ‘yan Najeriya cewa, nan ba da jimawa ba, za a fara aikin garambawul ga matatar man, kuma za a kasafta aikin ne gida uku, za kuma a dauki tsawon watanni goma sha takwas kafin a kammala’’ inji Timipre Sylva.
Kwastam za ta fara shiga kasuwanni da wuraren ajiye kaya domin kwato shinkafar kasar waje.
“Ba za mu iya kawo karshen fasakwaurin shinkafa zuwa cikin kasar nan kwata kwata ba, amma muna iya kokarinmu wajen dakile safarar shinkafar” in ji Albashir Hamisu.
“Kuma mun kammala shiri tsaf don fara kai samame cikin kasuwanni da manyan wuraren ajiyar kayayyaki wato warehouses don kwato shinkafar kasar waje da aka shigo da ita kasar nan da ma sauran kayayyakin da aka haramta shigo da su Najeriya” a cewar Albashir Hamisu.
Zazzafar muhawara ta barke a zauren majalisar dattijai kan nada manyan hafsoshin tsaron Najeriya.
Lokacin da Sanata Eyinnaya Abaribe ya gabatar da kudurin dokar kafa hukumar kula da sojoji ta kasa, da ke bukatar baiwa ko wane sashe na kasar nan wakilci a ciki.
“wannan bukata ta wa ta dace da sashe na 217 (3) na kundin tsarin mulkin Najeriya na shekarar 1999,” in ji Sanata Abaribe.
To sai dai ‘yan majalisar sun fafata muhawara tsakanin masu goyon baya da kuma wadanda ba sa goyon baya, inda shugaban majalisar Sanata Ahmad Lawan ya jefa tambaya ga mambobin majalisar don jin ra’ayoyinsu.
Daga bisani ne masu adawa da kudurin dokar suka yi rinjaye kuma Ahmad Lawan ya buga gudumar korar kudurin.
To sai dai daga baya Sanata Abaribe ya zargi shugaban majalisar da nuna son rai, inda ya buga misali da doka ta 73 da ta ba shi damar jayayya da wannan mataki na mafi rinjayen ‘yan majalisa.
Ganduje ya bai wa daliban CAS Tudunwada umarnin komawa CAS ta cikin birni don ci gaba da karatu.
Shugaban kwalejin share fagen shiga jami’ar ta Tudunwada, Dr.
Yusuf Musa Kibiya ne ya bayyana haka yayin zantawa da tashar freedom radio.
A cewar sa, daukar wannan mataki ya zama wajibi don bai wa daliban damar ci gaba da karatunsu, maimakon zama a gida.
A baya-bayan nan ne dai gwamnatin Kano ta dauki matakin rufe wasu makarantun gaba da sakandire ciki har da kwalejin share fagen shiga jami’ar ta Tudunwada sakamakon ci gaba sace dalibai da ke wakana a wasu jihohi da ke yankin arewa.
Astrazeneca: Dakatar da rigakafin a wasu kasashen Turai zai sanya shakku ga Afirka – Dr. Richard.
Kasashen Jamus da Faransa na cikin kasashen da suka dakatar da amfani da rigakafin na Oxford-Astrazeneca saboda fargabar yana da nasaba da daskarewar jini.
Dr Richard Mihigo ya ce har yanzu WHO na bayar da shawarar amfani da rigakafin, yana mai nuna damuwa cewa akwai yiwuwar gwiwar kasashen Afirka ta fara yin sanyi kan lamarin.
Ya kamata al’umma su rinka tallafawa daurarru a gidajen gyaran hali – Tsohon kwamishina.
Shugaban kungiyar reshen Jihar Kano kuma tsohon Kwamishinan harkokin noma a mulkin soja da na ilimi a mulkin farar hula Alhaji Musa Salihu ne ya bayyana hakan yayin mika kayan tallafi ga mazauna gidan gyaran hali na Kurmawa da ke nan Kano.
Alhaji Musa Salihu ya kara da cewa shekara da shekaru kenan suna aiwatar da irin wannan aiki na rabon kayan tallafi ga al’umma.
A na sa bangaren sakataren kungiyar Farfesa Mustapha Muhammad na Jami’ar Bayero da ke nan Kano, ya ce, “Muna taimakawa tsohuwar makarantar tamu ne da kuma sauran bangarori na rayuwar al’umma domin zaburar da na bayanmu kan ayyukan alheri.” Kayayyakin da Kungiyar ta kai gidan gyran halin na kurmawa sun hada da sukari da mangirki da fulawa da sinadarin dandanon girki da takalma da audugar mata da ruwan sha na robobi da na leda da sauransu.
Za mu daga darajar asibitocin karkara zuwa na kwararru – Ganduje.
Kwamishinan Lafiya na Jihar Kano Dr Aminu Ibrahim tsanyawa ne ya bayyana hakan jim kadan bayan kammala shirin “Barka da Hantsi” na nan tashar Freedom da shirin ya mayar da hankali kan yadda za’a gyara harkokin lafiya.
Tsanyawa ya ce gwamnati a yanzu na kan matakin kara daukar ma’aikatan lafiya domin tallafawa wadanda suke karkara da kuma sauran kananan asibitocin jihar Kano.
Dakta Aminu Ibrahim Tsanyawa ya kara da cewa nan ba da dadewa ba gwamnatin jihar Kano zata dauki ma’aikatan lafiya domin inganta bangaren kiwon lafiya.
Ya kuma ce gwamnati na sane da irin kalubalen da kauyukan jihar nan ke fuskanta, musamman na rashin asibitoci da cibiyoyin lafiya a kusa da su, yana mi cewa nan ba da dadewa ba za’a gyara dukkan wani bangaren da ake da shi na harkokin kiwon lafiya a karkara.
Kwamishinan lafiya Dr Aminu Ibrahim Tsanyawa ya ce an samar da wani kwamiti da zai rika bibiyar mutanen da suke da korafi tsakanin ma’aikatan lafiya da kuma masu jinya domin samun daidaito.
‘Yan bindiga sun bude wa jerin gwanon motocin Sarkin Birnin Gwari wuta.
 Rahotanni sun ce an kai hari kan kwambar motocin sarkin na Birnin Gwari ne akan hanyar Birnin Gwari zuwa Kaduna da yammacin jiya talata.
 Jaridar Daily Trust ta ruwaito cewa, direbar sarkin na Birnin Gwari Umar Jubril ya tabbatar da faruwar lamarin, yana mai cewa, sarkin ba ya kusa da inda ‘yan bindigar su ka kai harin.
 ‘‘Yan bindigar sun turo reshen bishiya akan titin da nufin tare jerin gwanon motocin sarkin, wanda kuma da suka gaza tare mu ne, sai kawai su ka bude mana wuta’’.
‘‘Ba mu tsaya ba, sun yi kokarin samu na da bindiga, amma Allah ya kiyaye ni, alburushi ya wuce ta kai na’’ inji Umar Jibril.
Da kudaden ma’adinai ‘yan ta’adda ke sayan makamai – Buhari.
Muhammadu Buhari ya bayyana hakan ne a jiya talata lokacin da ya ke bude bikin kasa da kasa don nuna ma’adinai wanda ke gudana a birnin Badun babban birnin jihar Oyo.
Shugaban kasar wanda ministan ma’adinai Dr.
Uchechukwu Ogah ya wakilta ya ce, gwamnatinsa za ta ci gaba da aiki tukuru wajen kare lafiya da dukiyar al’ummar kasar nan.
Shugaban kasar ya ce tun da gwmanatinsa ta gano wannan lamari shi ya sanya ta dauki matakin da ya dace.
‘‘Yan ta’adda suna shiga kauyuka wuraren da ake hakar ma’adinai suna aiki ba bisa ka’ida ba, kudaden da suke samu sai su je su sayi makamai da shi’’ a cewar shugaban kasar’’.
Kowanne banki ya gabatar da kadarorin sa kafin watan Yuni – EFCC.
Shugaban Hukumar, Abdulrashed Bawa ne ya fadi wannan bayanin a ranar Talata yayin da yake zantawa da manema labarai a fadar shugaban kasa jimmkadan bayan kammala ganawa da shugaba Muhammadu Buhari.
Wannan dai na cikin wata sanarwa da mai taimakawa shugabn hukumar kan al’amuran yada labarai licity Wilson Uwujaren ya fitar, na bayyana cewa matakin ya biyo bayan tantance ayyukan ma’aikatan Banki da sauran al’amuran da suka shafi kudi karkashin dokar bayyana kadarori ta shekarar 1986.
A cewar sanarwar sashi na 1 na ma’aikatan Bankin da al’amuran kudi ta tilasta kowane ma’aikacin Banki da ya yi cikakken bayani game da kadarorin da ya mallaka lokacin aiki, da kuma duk shekara.
Samar da yan sandan jihohi zai kawo karshen matsalar tsaro –ALGON.
Shugaban yayi wannan kira ne lokacin da ya jagoranci kwamitin zartarwa na kungiyar a wata ziyarar jaje da suka kai wa gwamnan jihar Naija Abubakar Sani Bello.
A cewar Alabi, za a iya shawo kan kalubalen tsaro a yanzu idan aka samar da ‘yan sandan jihohi a kasar nan, domin kuwa za su iya kawo karshen ayyukan yan tada kayar baya a yankunan su.
Alabi ya yi kira da a kara wa jihohi da kananan hukumomi kaso don magance kalubalen abubuwan more rayuwa da kuma gazawar tsaro .
Hatsarin mota ya yi sanadiyar mutuwar mutane 3.
A cewar hukumar ta FRSC, mutanen uku sun yi hatsarin ne a ranar goma sha biyu ga wannan wata da muke ciki na Maris amma ba a kai ga gano su ba, sai bayan kwanaki uku.
Hatsarin dai ya abku ne a garin Tasham Turmi da ke da nisan kilomita uku akan hanyar Bara zuwa Gombe a yankin karamar hukumar Alkaleri.
Kwamandan hukumar dakile abkuwar hadurra ta kasar a jihar Bauchi Yusuf Abdullahi shi ya bayyana hakan ga manema labarai a Bauchi.
A cewar hukumar, duk mutane ukun da ke cikin motar wadanda maza ne sun rasa rayukansu.
Tabar wiwi ta yi sanadiyar daurin rai-da-rai ga wani matashi.
A cewar alkalin kotun idan har ba a daukar irin wadannan tsauraran matakai kan masu safarar kwayoyi zai yi matukar wuya a dakile matsalar shaye-shaye a kasar nan.
Wata babbar kotun tarayya da ke Ibadan a jihar Oyo ta yanke hukuncin daurin rai-da-rai ga wani matashi dan shekaru 24 mai suna Sodiq Ramon sakamakon kama shi da laifin safarar miyagun kwayoyi.
Kotun ta kama Sodiq Ramon da laifin safarar tabar wiwi mai nauyin kilo 57.2.
Da ta ke sanar da hukuncin mai shari’a Joyce Abdulmaleek, ta ce, ta yanke hukunci ne ga Sodiq Ramon saboda ta gamsu da kwararan hujjoji da aka gabatar akan shi.
‘‘Hukumar yaki da safarar miyagun kwayoyi ta kasa (NDLEA) ta gabatar da kwararan hujjoji gaban kotu da suka daura alhakin safarar tabar wiwin kan Sodiq Ramon,’’ a cewar alkalin.
Musulmai na jimamin rasuwar Sayyada Rabi’atu Haruna.
Babban shafin mabiya ɗariƙar Tijjaniyya a ƙasar nan wato Fityanul Islam na Facebook ne ya sanar da rasuwar mawaƙiyar da yammacin ranar Talata, inda ya ce tuni aka yi jana’izar ta.
Marigayiyar ta yi fice wajen rera waƙoƙin yabo na addinin musulunci.
Daga cikin fitattun waƙoƙin ta da suka shahara sun haɗa da, “Na yi dace, na riƙe soyayyar ma’aiki mai girma…” Da kuma “Sayyidin nasi, ya akramil khalƙi karimi…”.
Yanzu haka dai tuni kafafen sada zumunta suka cika da saƙonnin jimami da ta’aziyar ta.
Yayin da wasu kuma ke sanya wasu daga cikin waƙoƙin ta suna kewar ta.
Ga wasu daga ciki a nan: Innalillahi wa inna ilaihiraji’un! Allah ya yiwa Sayyida Rabi’utu S Haruna rasuwa wacce take rera yabon Shugaba (SAW)… Posted by Muhammad Ahidan Bako Arifullah on Tuesday, 16 March 2021 Allah ya jikan Sayyida Rabi’atu S haruna mai kasidar yabon manzon Allah Wacce tayi wakar ya zahrau fadima zuhuriyya… Posted by Farouq Abdullahi Tukuntawa on Tuesday, 16 March 2021 Innalillahi wa Inna Ilaihin Raji’un! Ashe Mawakiya Rabiatu Ta Rasu? Allah ya mata rahama.
Ita tayi wakar nan ga Annabi… Posted by Bilya Hamza Dass on Tuesday, 16 March 2021 Inna lillahi wa Inna ilaihi raji’un Allah ya Jikan Sayyida Rabi’atu S Harun ya gafarta Mata yasa aljanna ce makomarta Ina fatan Allah ya sa da ta da ceton Abin qaunarta da yabo Annabi Muhammadu (S) Posted by Mai Dambun Naman Kaji on Tuesday, 16 March 2021  innalilahi wa inna ilayheer rajuu’unn allah ya jikan sayyada rabi’atu s haruna mai kasidar yaban manzon allah… Posted by Youseep A Adam on Tuesday, 16 March 2021  .
An ci gaba da saurarar karar gwamnatin Kano kan ciyo bashi daga China.
Tun da fari dai Kwamared Kabiru Sa’idu Dakata da kungiyar CAJA ne suka shigar suna kalubalantar gwamnatin kano dangane da yunkurin ciwo bashi daga kasar China.
Sai dai a zaman kotun na yau wasu lauyoyi su kimanin 10 karkashin farfesa Mamman Lawan Yusufari mai mukamin SAN sun bayyana a gaban kotun da takardu suna rokon kotun da ta sanya su a cikin shari’ar domin su kare shugaban majalisar dattawa.
Daga bisa ni an tafka muhawara tsakanin lauyan masu kara Barista Bashir Yusuf Tudunwuzurci da lauyan wadanda aka yi kara Barista M.N.Duru akan batun hurumin kotun ko tana da hurumin yin shari’ar ko akasin hakan.
Cikin wadanda akayi kara sun hadar da majalisar dokoki ta jahar kano da shugaban majalisar dattawa da babban bankin kasa CBN da ma’aikatar kudi da wani banki dake kasar China da kuma ofishin jakadanci na kasar ta China.
Wakilinmu Yusuf Nadabo Ismail ya zanta da lauyan masu kara Bashir Yusuf Wanda ya bayyana cewar ranto kudin da gwamnati ke son yi ana sa ran za a yi aikin jirgin kasa mai aiki da lantarki.
Shima lauyan gwamnati Barrister M.N.Duru yayi martani cikin harshen turanci, inda ya ce, kotu tana da karfin iko kan kowacce shari’a a don haka kotu zata duba bangarorin biyu don yanke hukunci.
Sai dai a zantawar Freedom Redio da Farfesa Mamman Lawan Yusufari mai Mukamin SAN Wanda shine lauyan shugaban majalisar dattawa ya ce, sun roki kotun da ta karawa sassan shari’ar lokaci dan yin nazari akan takardun karar.
Kannywood: Ana bukatar malamai da al’umma wajen gyaran fina-finai – Aminu Saira.
Aminu Saira ya bayyana haka ne a wata tattaunawa da Freedom Radio, yana mai cewa yadda mutane suka yi watsi da lamarin fina-finan Hausa ne ya sanya a ke samun matsalolin da ake gani yanzu.
A cewarsa “Da mahukunta su shigo cikin harkokin shirya fina-finai da zuwa yanzu an gyaya duk wata barna da ake ganin ana yi a cikin masana’antar shirya fina-finan ta Kannywood.” Aminu Saira ya kuma ce babban abinda ya sanya ake ganin masu shirya fina-finan kudancin kasar nan sun fi na arewa kokari shi ne yadda attajiransu ke taimaka musu da wasu abubuwa tare da daga su zuwa sama.
CAF: Ya zama wajibi Afirka ta lashe kofin duniya – Motsepe.
Motsepe mai shekara 59 ya bayyana hakan ne yayin wani taron manema labarai da aka gudanar a birnin Johannesburg dake kasar Afirka ta kudu.
“Sababbin tsare-tsaren da za mu kawo, a nan gaba kadan muna da yakinin cewa wata kungiya a nahiyar Afirka za ta lashe kofin duniya,” inji sabon shugaban.
An dai zabi Patrice Motsepe a matsayin shugaban hukumar ta CAF a makon da ya gabata bayan da aka hana tsohon shugaban Ahmad Ahmad neman tazarce bisa matsalolin shugabanci.
Motsepe ya kuma dauki alkawarin sauka daga mukamin nasa matukar ya gaza kawo ci gaba a hukumar bayan shekaru hudu.
Ma’aikatar wasanni ta bada umarnin dawowa gasar firimiyar kwallon Kwando ta Najeriya.
Wannan umarnin na zuwa ne bayan da Babbar kotun tarayya da ke Abuja ta kori karar da Hukumar Gudanar da kwallon kwando ta Kwese ta shigar a gabanta ta na kalubalantar ma’aikatar ta NBBF.
A cikin wata takarda dauke da sa hannun Babban Sakataren ma’aikatar Nebeolisa Anako, ma’aikatar ta baiwa NBBF damar fara kowace gasa a fadin kasar nan.
“Duba da wannan hukuncin da aka yanke, yanzu hukumar ta kara kaimi wajen neman masu daukar nauyin gasar maza bayan da Kwese ta zanye hannunta sakamakon matsalar kudade,” a cewar NBBF.
Yin bahaya a sarari na haifar da cutar Typoid, Kwalara, Atini – Likita.
Kauran Mata ya bayyana hakan ne yayin zantawa da wakiliyar freedom radio, Asma’u Uba Muhammad.
Ya ce, ana daukar cututtuka irinsu: zazzabin Typoid, Kwalara da cutar shan inna, har ma da attini sanadiyar yin bahaya a sarari ko bainar jama’a.
‘‘Lokacin damina idan an yi ruwan sama, ruwan kan dauki wadannan bahayar da aka yi, ya kaisu cikin gida, wasu lokutan ya tura su cikin rijiya ko kuma ruwan kan shiga cikin bututun mai da ya fashe saboda haka idan aka debi ruwan rijiya ko na famfo ana iya kamuwa da wadannan cututtuka matukar wanda ya yi bahayar yana dauke da su’’ a cewar likitan.
Majalisar dokokin Kano ta bukaci gwamnati da ta kwace sinadaran hada lemuka a kasuwannin jihar.
Kwamitin sun hada da na: harkokin lafiya da na harkokin Kasuwanci da kuma na muhalli.
Hakan ya biyo bayan ƙudurin gaggawa da ɗan majalisa mai wakiltar ƙaramar hukumar Bunkure Muhammad Uba Gurjiya ya gabatar yayin zaman majalisar na yau talata.
Haka kuma mambobin majalisar sun buƙaci gwamnatin Kano da ta ɗauki nauyin mutanen da suka gamu da iftila’in kasancewar wasu daga cikinsu marasa galihu ne.
Da yake gabatar da ƙudurin, Muhammad Uba Gurjiya ya buƙaci da gwamnati ta bada umarnin kwace irin waɗannan sinadarai a duk inda suke tare da kara ƙaimi wajen gudanar da bincike kan ababen ci da sha da ake shigo da su.
Kano: Amaryar da aka sace ta kuɓuta.
Dangin amaryar sun tabbatar wa da Freedom Radio kuɓutar ta da safiyar Talata, sai dai ba su yi ƙarin bayani kan yadda ta kuɓuta ba.
A ranar Asabar ne aka nemi amaryar aka rasa yayin da ake tsaka da shirye-shiryen ɗaurin auren ta a ranar Lahadi.
Ƙarin bayani zai zo nan gaba.
Ku rika-taka-tsan-tsan,  don ba za mu iya bai wa duk makarantu tsaro ba, gwamnati, ga iyayen yara.
Karamin ministan ilimi, Chukwuemeka Nwajiuba ne ya bayyana haka yayin zantawa da jaridar Punch, a jiya litinin, yana mai cewa gwmanatin tarayya ba za ta iya samar da tsaro a dukkan nin makarantun kasar nan ita kadai ba.
A cewar sa, gwamnati ta bai wa makarantun kasar nan umarni da su rika aikawa da rahoton duk wani lamari da basu fahimce shi ba, wadanda suka ga sana alaka da harkokin rashin tsaro.
Mista Nwajiuba ya kuma ce kusan kafatanin makarantun kasar nan suna da Katanga da ta kewayesu, in ban da kadan daga cikin wasu makarantun jihohi.
Wannan na zuwa ne a lokaci guda da ‘yan bindiga ke ci gaba da sace dalibai a arewacin kasar nan.
Atiku ya roki kotu kar ta hana shi takarar shugaban kasa a 2023.
Atiku wanda shine mutumin da ya yiwa jam’iyyar PDP takara a zaben shugaban kasa a shekarar 2019, ya ce, karar da wata kungiya mai suna Incorporated Trustees of Egalitarian Mission for Africa ta kai akansa ba ta da wata ma’ana.
A cikin takardar kalubalantar karar mai sadara 28 wadda wani mai suna Nanchang Ndam ya shigar a madadin tsohon mataimakin shugaban kasar, ta ce, babu abin da wadanda suka shigar da karar ke bukata face bata lokacin kotu.
Sauran wadanda kungiyar ta shigar da karar ta cikin takarda mai lamba FHC/ABJ/CS/177 ba ya ga Atiku Abubakar, sun hada da: Jam’iyyar PDP da hukumar zabe ta kasa INEC da kuma Atoni janar na tarayya kuma ministan shari’a.
Tun farko dai cikin takardar karar mai sadara 12 da wadanda ke kalubalantar Atiku Abubakar su ka shigar gaban kotu mai dauke da sa hannun wani mai suna Michael Okejimi, ta ce, Atiku Abubakar an haifeshi ne a ranar 25 ga watan Disamban 1946 a garin Jada da ke jihar Adamawa.
Saboda haka a cewar kungiyar Jada wani yanki ne a karamar hukumar Ganye, kuma garin na Ganye lokacin da aka haifi Atiku Abubakar ba yanki bane na Nigeria, a lokacin kasar Kamaru ne.
‘‘Ganye na cikin yankin kasar Kamaru da majalisar dinkin duniya ta mika kulawarsa karkashin Burtaniya bayan kammala yakin duniya na biyu a 1919 kafin daga bisani majalisar dinkin duniya ta karbe iko da yankin bayan kammala yakin duniya na biyu a 1946’’ ‘’Yayin da Nigeria ta samu ‘yancin kai daga Burtaniya majalisar dinkin duniya ta tambayi yankin na Kamaru cewa ko yana son kasancewa a karkashin ikon Nigeria ko kuma hadewa da Kamaru’’ ‘‘Har sai a ranar daya ga watan Yuni a 1961 arewacin Kamaru ya amince ya hade da Nigeria saboda haka a lokacin ne yankin Jada ya kasance a Nigeria, kuma kundin tsarin mulkin Nigeria ya ce sai wanda aka haifa a Nigeria ne kawai zai iya neman mukamin shugaban kasa’’ inji masu karar.
Kano: Yau ake sa ran samun sakamakon gwajin sabuwar cutar fitsarin jini.
Babban jami’in kwamitin kar-ta-kwana mai yaƙi da cutuka masu yaɗuwa na ma’aikatar Dr.
Bashir Lawan ne ya bayyana hakan ga Freedom Radio.
Ya ce, an ɗauki gwajin mutanen da kuma na sinadaran da ake zargin su ne suka haifar da cutar, ana kuma sa ran sakamakon ba zai wuce ranar Talata ba.
Ya ƙara da cewa, a Talatar nan za a samu cikakken bayani game da cutar matuƙar aka samu sakamakon gwaje-gwajen.
A gaggauce: Ganduje ya haramta sayar da sinadaran ƙarin armashin lemo a Kano.
Gwamnatin ta bayyana hakan ne ta bakin shugaban hukumar kare haƙƙin masu saye da masu sayarwa ta jihar Baffa Babba Ɗanagundi.
A cewar sa, sinadaran da aka haramta cinikiyyar su a jihar Kano na ta ke, sun haɗa da sinadaran haɗa lemo irin su Foster Clark da Critic Acid da kuma Jolly Juice da sauran sinadaran ƙarin armashi da ake haɗa lemo ko Awara ko kuma kunun tsamiya da su.
Baffa Babba ya kuma ce, Gwamnati ta umarci hukumar sa da ta fara kama masu sayar da irin waɗannan kayayyaki.
A don haka ya roƙi jama’a da su fallasa dukkan wanda suka samu yana sayar da irin waɗannan sinadarai.
Karin labarai: An karɓi sakamakon farko game da sabuwar cutar da ta ɓulla a Kano Kano: Mutane 167 ne suka kamu cutar fitsarin jini a mako guda Baffan ya ce, tuni aka baza jami’ai a sassan Kano domin sanya idanu tare da kame masu wannan sana’a.
Wannan dai ya biyo bayan ɓarkewar wata annoba da ta kama sama da mutane 160 a jihar.
Ana dai zargin annobar na da alaƙa da kayyakin da aka sarrafa da sinadaran.
Sai dai tuni ma’aikatar lafiya ta Kano ta yi gwaji ga masu ɗauke da cutar aka kuma aika babban ɗakin gwaje-gwaje na ƙasa da ke Abuja domin bincike.
To amma a nasu ɓangaren ƙungiyar masu sayar da irin waɗannan sinadarai ta jihar Kano, ta ce wasu ɓata-gari ne suka haifar da matsalar.
Shugaban ƙungiyar Alhaji Abubakar Isah Muhammad ya shaida wa Freedom Radio cewa, tuni suka ɗauki gaɓarar yaƙi da ɓata-garin.
Kudin Makaranta na biya – Barawo.
Tun da fari ana zargin Aliyu Adamu da laifin zanba cikin aminci ta hanyar neman Aminu ya shige masa gaba wajen sayan babur, bayan sun je wajen sayan babur din ne sai ya nemi a bashi dani, sai ya gudu da babur din tsawon shekaru biyu kenan, hakan yasa dole Aminu ya biya kudin babur din.
A zaman kotun na yau Litinin 15 ga watan Maris 2021 bayan mai Shari’a Sarki Yola ya karantowa Aliyu abun da ake tuhumarsa da aikatawa, nan take ya amsa laifinsa na guduwa da babur da aka yiwa kudi Naira dubu dari da sittin.
Haka kuma kuto ta waiwayi wanda ake kara Aliyu ko ina babur din da ya gudu da shi a yanzu, inda ya ce ya siyar da babur din ya biya kudin rijistar makarantarsa tun a wancan lokaci.
Aliyu ya kuma ce tun da lamarin ya faru ‘yan ajinsu sun hada masa kudin babur din naira dubu dari da sittin domin ya biya masu babur din kudinsu.
Wakilin mu Abdulkarim Muhammad Tukuntawa ya ruwaito cewa mai shari’a Ibarahim Sarki Yola ya bada umarnin zuwa da wanda ake kara Aliyu banki domin ya cire kudin da ya ce suna a asusunsa.
Kotu ta nemi a kamo mata mai unguwa.
Umarnin kamo mai unguwar ya zo ne, bayan wani mutun da ya nemi a sakaya sunansa ya ce ya bai wa Sule Inda kudinsa naira miliyan tara akan wata mu’amalarsu da wani kamfani kuma mai unguwar ya tsaya masa har ya karbi belinsa a gaban kotu tun a zaman kotun na baya.
Sai dai a zaman kotun na yau Litinin 15 ga watan Maris 2021 bayan mai Shari’a Sarki Yola ya kira sauran bangaren wadanda ake kara don bayyana a gabansa amma ba su zo ba kuma mai unguwar Gyadi Gyadi da ya karbi belin wanda ake kara shima bai bayyana a gaban kotun ba a wannan zaman.
A nan take ne mai shari’ar ya bai wa Sufeto Sulaiman Sunusi umarnin kamo mai unguwar Gyadi Gyadin a duk inda yake kuma ya tsare shi sakamakon gaza bayyana da yayi a gaban kotun wanda yace hakan raini ne ga kotu.
Wakilin mu Abdulkarim Muhammad Tukuntawa ya ruwaito cewa mai shari’a Ustaz Ibarahim Sarki Yola ya sanya ranar 22 ga watan da muke ciki na Maris domin cigaba da sauraron shari’ar.
Majalisar tarayya na dab da amincewa da dokar shaidar samun Digiri ga ‘yan takarar gwamna.
Haka zalika ‘yan Majalisar, na shirin yin doka da za ta yi kwaskwarima ga ayyukan gwamnatocin da suka dangancin Wutar Lantarki, Ruwan sha, Hanyoyi da kuma makarantu, wanda al’umma zasu iya maka gwamnatocin a kotu da zarar basu aiwatar da ayyukan ba.
Kudirin in har ya samu karbuwa da kuma aiwatar dashi zai kawo kwaskwarima ga wani sashen na kundin tsarin mulkin kasar nan na shekarar 1999.
JAMB: ta kammala shirin fara sayar da form na 2021.
A wata sanarwa da hukumar ta fitar a mujallar ta, ta mako mako yau Litinin 15 ga watan Maris a Abuja, hukumar ta ce siyar da form din da kuma gudanar da jarrabawar ba zai wuce zuwa 24 ga watan Maris din da muke ciki.
Hukumar ta JAMB, ta ce tsaikon da aka samu na gudanar da jarrabawar a bana, ya samo asali ne saboda Annobar Corona, data tsayar da al’amurra da dama a fadin kasar nan da ma Duniya baki daya.
Hukumar ta kuma tabbatar da cewa za ta kammala shirye shirye akan lokaci don ganin ba a samu koma baya ko tsaiko da zai shafi dumbin daliban kasar nan dake da niyyar yin Jarrabawar a Bana.
An karɓi sakamakon farko game da sabuwar cutar da ta ɓulla a Kano.
Babban jami’in kwamitin kar-ta-kwana mai yaƙi da cutuka masu yaɗuwa na ma’aikatar lafiya ta Kano Dr.
Bashir Lawan ya ce, an samu fitowar sakamakon farko game da batun.
Wanda ya nuna cewa, ba zazzaɓin lassa ko cutar shawara ba ce.
Sannan sakamakon binciken ya nuna cewa, cutar ba ta da alaƙa da ruwan rijiyar da ke maƙabartar Ɗandolo.
Yanzu haka akwai sauran samfuri na sinadarin da ake haɗa lemo da sinadarin ɗan tsami wanda ake cigaba da bincike a kansa.
Kuma kawo yanzu an gano cewa, wa’adin amfani da sinadaran ya ƙare.
Za mu yi duk mai yiwuwa don ceto dalibai – El-Rufai.
A baya-bayan nan ne dai ‘yan bindiga su ka yi garkuwa da daliban su talatin da tara.
Kwamishinan harkokin cikin gida da tsaro na jihar Kaduna Samuel Aruwan ne ya bayyana haka yayin zantawa da manema labarai.
Ya ce jami’an tsaro da suka hada da: sojoji da ‘yan sanda da jami’an hukumar tsaron sirri ta (DSS) sun dukufa suna aiki ba dare ba rana don ganin sun ceto daliban daga hannun ‘yan ta’addar.
A baya-bayan nan ne dai ‘yan bindiga suka sace daliban mata ashirin da uku da maza goma sha shida, sannan suka bukaci da a biya su kudin fansa na naira miliyan dari biyar.
Sojojin Najeriya sun kashe ‘yan Boko-Haram da dama a jihar Borno.
Hakan na kunshe ne cikin wata sanarwa mai dauke da sa hannun mai magana da yawun rundunar Burgediya Janar Muhammed Yerima.
Sanarwar ta ce, sojojin sun kashe ‘yan boko haram ne a wani yanki da ke tabkin Chadi.
‘‘Yayin gumurzun hudu daga cikin sojojin mu sun mutu’’ a cewar Muhammad Yerima.
Zargin badakala: Majalisar wakilai ta yi barazanar kama shugabannin kamfanin NNPC.
A cewar majalisar gaza bayyanan jami’an gaban kwamitin zai sanya taga ba ta da zabi da ya wuce ta ba da umarnin kama shugabannin hukumomin don gurfanar da su.
A kwanakin baya ne dai ofishin babban mai binciken kudi na tarayya ya aika da takardar tuhuma ga hukumomin sakamakon gaza fayyace kididdigar yadda suka sarrafa kudadensu na tsawon shekaru.
Wasu daga cikin hukumomin sun hada da: hukumar bunkasa bangaren man fetur ta kasa da kamfanin tallata man fetur da kuma hukumar kayyade farashin man fetur.
An gurfanar da kwamishinan shari’a na jihar Kano kan batun Abduljabar.
Haka zalika kungiyar ta kuma gurfanar da kwamishinan ‘yan sanda na jihar Kano Sama’ila Shuaibu Dikko sakamakon rashin gurfanar da Malamin.
Kungiyar ta Jama’atul Tajdidul Islam ta dau wannan matakin ne yayin wani taron manema labarai da ta gudanar da safiyar yau anan Kano.
‘Yanzu Yanzu: ‘Yan bindiga sun sake sace dalibai da malamai a jihar Kaduna.
 Cikakken labarin zai zo muku nan gaba… .
Kano: Mutane 167 ne suka kamu cutar fitsarin jini a mako guda.
A wata zanta wa da Freedom Radio, Daraktan lura da cutuka na ma’aikatar Dr.
Bashir Lawan, ya ce, tuni aka ƙara samar da asibitoci guda takwas domin lura da waɗanda suka kamu da cutar, wadda ya ce ana zargin tana da alaƙa da guba.
Asibitocin sun haɗa da, Asibitin zana, da asibitin koyarwa na Aminu Kano sai asibitin Ƙwararru na Murtala.
Sauran su ne asibitin Waziri Shehu Giɗaɗo, da kuma asibitin Sheikh Jidda da kuma babban asibitin garin Rano da wasu asibitoci biyu a ƙaramar hukumar Dawakin Tofa.
Bashir ya ƙara da cewa, yanzu haka cutar ta mamayi ƙananan hukumomi takwas da suka haɗa da ƙaramar hukumar Gwale da Birnin da Kewaye.
Sauran su ne ƙananan hukumomin Dala da kuma Fagge da Bunkure, sai Dawakin Tofa da Gwarzo.
Matasa su dage neman ilimin fasahar zamani – Arewa Agenda.
Daraktan kungiyar Alhaji Muhammmad Dahiru Lawan ne ya bayyana hakan yau yayin taron manema labarai da kungiyar ta gudanar a nan Kano.
Alhaji Muhammad Dahiru ya kuma ce matasan Jihar Kano suna da bukatar ilimin fasahar zamani, sakamakon wasunsu suka gaza gano hanyoyin bi domin samun sana’o’i na zamani a ciki.
Ya kara da cewa an bar arewacin kasar nan a baya a bangaen bunkasar fasahar zamani, musamman ma idan aka yi la’akari da yadda wasu sassan kasar nan suka samu ci gaba a fannin.
Wakilinmu Bilal Nasidi Mu’azu ya rawaito cewa kungiyar ta bukaci kafafen yada labarai da na intanet da su yi kokarin wayar da kan matasa hanyoyin da ya kamata su bi wajen bunkasa fasahar zamanin.
NYSC: Ta hana dalibai zuwa aikin hidimar kasa a makarantu 8.
Kasashen sun hada da Jamhuriyar Benin da Nijar da kuma Cameroon.
Wata sanarwa da hukumar ta fitar ta umarci jami’anta na Jihohin kasar nan da kuma birnin tarayya Abuja da su yi aiki da ita a lokacin da suke tantance matasa ‘yan hidimar kasa na bana.
Makarantun sun hada Al-Nahda International University da ke Jamhuriyar Nijar, da International University Bamenda ta kasar Cameroon, sai kuma guda 6 daga Jamhuriyar Benin da suka hada da Ecole Superieur Sainte Felicite.
Da Ecole Superieur D Adminstartion et DEconomie, da Ecole Superieur DEnseignement Professionelle Le Berger, da Ecole Superieur St.
Sai Institute Superieur de Comm.
Dord Et de Management, da kuma Institut Superieur de Formation Professionelle.
Rundunar sojin ruwa ta Najeriya ta sauyawa jami’ai 257 wuraren aiki.
Wannan na cikin wata sanarwa da daraktan yada labaran rundunar Sulaiman Dahun ya fitar.
Sanarwar ta ce, sauyin wuraren aikin ya samu amincewar babban hafsan sojin ruwa na Najeriya Vice Admiral Auwal Zubairu Gambo.
Haka zalika sanarwar ta kara da cewa matakin ya zo ne sakamakon sauyin manyan hafsoshin tsaron kasar nan.
An nada Sarkin Dutse Alh. Nuhu Muhammad Sanusi a matsayin uban jami’ar jihar Sokoto.
An yi nadin ne a jiya asabar 13 ga watan Maris lokacin bikin yaye daliban jami’ar, inda kuma aka sanyawa ginin majalisar dattijan jami’ar sunan marigayi Alhaji Umaru Ali Shinkafi, sai kuma dakin karatun jami’ar da aka sanyawa sunan marigayi Inuwa Abdulkadir.
Gwamna Aminu Waziri Tambuwal ya ce ilimi shi ne jigon ci gaban ko wace al’umma, a don haka gwamnatinsa ta mayar da hankali wajen sanya kashi 26 na kasafin kudin ko wace shekarar.
Ya kara da cewa ko a shekarar 2016 sai da ya ware kashi 29 cikin dari a matsayin kasafin kudin ma’aikatar ilimin, wanda ma ya zarta yadda hukumar raya ilimi, kimiyya da al’adu ta majalisar dinkin duniya UNESCO ta tsara.
Tokyo Olympics: ‘Yan wasan Najeriya na shiri cikin natsuwa – Sunday Dare.
Dare ya bayyana haka ne ga manema labarai a wani taron kwanaki biyu da hukumar wasannin guje-guje da tsalle-tsalle ta kasa ta gudanar a jami’ar fasaha ta Akure da ke jihar Ondo.
Ya kuma ce, “Shirye-shirye na cigaba da kankama a mataki daban-daban sai dai wasu daga cikinsu ba za ka iya samun su a jaridu ko a kafafen yada labarai ba.” Jaridar Punch ta ruwaito cewa Kamfanin Dilancin Labarai na kasa NAN, ya ce, an tsaiya da ranar 23 ga watan Yulin 2021 a matsayin ranar da za a fara gasar ta 2020 Olympics a kuma karkare a ranar 8 ga watan Augusta.
NFF: Ta musunta zaben Amaju Pinnick a matsayin mataimaki na 5 ga shugaban CAF.
Hakan na kunshe ne ta cikin wata sanarwa da babban sakataren hukumar ta NFF Dakta Mohammed Sanusi ya fitar, inda ya ce ko kadan ba a tattaunawa wannan batu da NFF ko CAF ba.
“An dai zabi Amaju Pinnick ne a matsayin Mamba a Majalisar Hukumar kwallon kafa ta duniya FIFA a zaman majalisar na 43 da aka gudanar a ranar Juma’a 12 ga watan Maris,” inji Dakta Sanusi.
Haka zalika, CAF ta gudanar da taron kwamitin zartarwa na farko a ranar Asabar bayan da Patrice Motsepe ya zamo shugaban hukumar.
A wata nasarwa da CAF ta wallafa a shafinta ta bayyana Augustin Senghor a matsayin mataimaki na daya sai Ahmed Yahya mataimaki na biyu sai Suleiman Waberi mataimaki na uku sai kuma Kanizat Ibrahim mataimaki na biyar yayin da Veron Mosengo-Omba ya zamo babban sakataren hukumar.
An gurfanar da Buhari gaban kotu kan ciyo bashi.
Kudaden da gwamnati ke son ciyo bashinsu daga asusun ajiyar banki na ‘yan kasa wadanda suka jima ba su yi amfani da su ba, sun kai naira biliyan dari takwas da miliyan casa’in da biyar.
Cikin takardar karar mai lamba FHC karan-tsaye ABJ karan-tsaye CS karan-tsaye 31 karan-tsare 2021, mai kuma dauke da sa hannun lauyoyin kungiyar ta SERAP Kolawale Oluwadare da Adelanke Aremo ta bukaci kotun da ta haramta daukar wannan mataki da gwamnati shugaba Buhari ke shirin yi.
Kungiyar ta SERAP ta ce taba kudaden ya sabawa doka, a don haka ta ce, ba daidai bane gwamnatin tarayya ta ciyo bashi daga cikin asusun ajiya na jama’a ba tare da amincewar su ba.
Sauran wadanda kungiyar ta SERAP ta sanya cikin wadanda ta ke kara akwai: gwamnatin tarayya, da attorney janar na kasa kuma ministan shari’a Abubakar Malami, shugaban majalisar dattijai Sanata Ahmed Lawan, da takwaransa na wakilai Femi Gbajabiamila da kuma ministar kudi, kasafi da tsare-tsare Zainab Ahmed.
Wasu jihohi sun ki ba da filayen kiwo ga makiyaya.
Jihohin sun hada da: Delta da Cross River da Anambra da Akwa Ibom da Oyo da kuma Edo.
Tun farko dai wasu jihohi goma sha bakwai na arewacin kasar nan da kuma wasu uku daga kudu da suka hada da: Ekiti da Ondo da kuma Ebonyi har ma da birnin tarayya Abuja sun amince za su ba da filayen ta cikin shirin samar da wuraren kiwo na zamani ga makiyaya.
A watan farbrairun da ya gabata ne gwamnatin tarayya ta fitar da taswirar wasu muhimman wurare talatin a fadin kasar nan baki daya don samar da wuraren kiwo ga Fulani makiyaya.
A cewar gwamnati, samar da filayen kiwon ga makiyaya zai taimaka gaya wajen kawo karshen rikicin da ake samu tsakanin Fulani makiyaya da manoma.
A jiya asabar ne jihohin su ka bayyana matsayinsu kan wannan batu, suna masu cewa ba za su ba da ko da takun sawu daya a jihohinsu ba don samar da wuraren kiwo ga makiyayan.
‘Yan Bindiga sun kashe makiyaya Shida a jihar Osun.
Rahotanni sun ce lamarin ya faru ne a daren jiya asabar.
Jaridar Daily Trust ta ruwaito cewa, jim kadan da isar ‘yan bindigar kauyen ne sai kawai suka bude wuta kan mai uwa da wabi, lamarin da ya yi sanadiyar mutuwar mutane shida.
Bayanai sun ce hudu daga cikin wadanda ‘yan bindigar suka kashe ‘yan gida daya ne.
Mai magana da yawun rundunar ‘yan sandan jihar Osun, Yemisi Opalola, ta tabbatar da faruwar lamarin, tana mai cewa, ana ci gaba da gudanar da bincike kan faruwar lamarin.
Buhari ya fara bai wa matan karkara tallafin Dubu Ashirin-Ashirin.
Gwamnatin tarayya ta fara bai wa matan karkara tallafin dubu ashirin-ashirin a jiya asabar.
An fara shirin ne a jihohin Borno da Yobe.
Akalla matan karkara dubu biyar da dari takwas da arba’in ne za su amfana da tallafin a jihar Borno, yayin da dubu uku da dari hudu za su ci gajiyar tallafin a jihar Yobe.
Da ta ke zantawa da manema labarai a gidan gwamnatin jihar Borno jim kadan bayan kaddamar da shirin, ministar kula da harkokin jinkai, dakile abkuwar ibtila’I, Hajiya Sadiya Umar Faruk, ta ce, shirin wani bangare ne na yunkurin da gwmanatin tarayya ke yi wajen rage fatara tsakanin al’ummar kasar nan.
Kano: An yi garkuwa da amarya kwana guda kafin ɗaurin aure.
Ana zargin an yi garkuwa da budurwar mai suna Amina Gwani Shamwin Ɗan Zarga yayin da take hanyar dawowa gida daga unguwar Ɗorayi.
Ɗan uwan mahaifin ta Gwani Rayyanu Ɗan Zarga ya shaida wa Freedom Radio cewa, an kira su da wayar ta inda aka yi musu kashedi cewa kada su ƙara kiran wayar.
Sannan an aiko da saƙon kar-ta-kwana ga ƙanin ta, inda aka ce a taimaka mata da addu’a, saboda an kashe wadda suke tare a lokacin.
Ya ci gaba da cewa, a ranar Lahadi ake shirin ɗaura auren ta da saurayin da take so ta kuma gabata da shi ga iyayen ta, kuma babu wani saɓani a tsakani.
Mun tuntuɓi mai magana da yawun ƴan sandan Kano DSP Abdullahi Haruna Kiyawa sai dai ya ce, bai samu rahoton faruwar lamarin ba.
An gano maboyar sindarin da ya haifar da cututtuka a Kano.
Shugaban hukumar kare masu sayen kaya ta Kano Baffa Babba Ɗanagundi ne ya bayyana hakan ga Freedom Radio.
Baffan ya ce, an gano maɓoyar ne a wani gida da ke ƙaramar hukumar Minjibir.
A cewar sa, an samu buhu ɗari uku da tamanin na sinadarin kuma sun cafke wasu mutane da ake zargi.
Ana zargin dai yin amfani da sinadarin wanda wa’adin amfani da shi ya ƙare ya haifar da cuta ga al’umma a wasu yankunan Kano.
Ya zuwa yanzu dai yankunan da al’amarin ya shafa sun haɗa da ƙaramar hukumar Gwale da Nassarawa da Birni da Kewaye, sai ƙaramar hukumar Tarauni da Bunkure.
A na sa ɓangaren Kwamishinan lafiya na jihar Kano Dr.
Aminu Ibrahim Tsanyawa ya shaidawa Freedom Radio cewa tuni suka shiga bincike kan lamarin.
An kuma samar wurare na musamman domin kula da masu cutar, waɗanda suka haɗa da asibitin kula da cututtuka masu yaɗuwa da aka fi sani da asibitin Zana, da kuma asibitin garin Rano.
Yan bindiga sun nemi diyyar miliyan 500 kan daliban Kaduna da suka sace.
Daga cikin daliban akwai maza 23 da kuma mata 16, wadanda aka sace cikin daren alhamis 11 ga watan Maris din nan.
Kwamishinan tsaro da harkokin cikin gida na Jihar Kaduna Samuel Aruwan ya tabbatar da cewa tun da farko sai da sojoji suka ceto dalibai 180, bayan karan-batta da ‘yan bindigar, kafin daga bisani ‘yan bindigar su yi awon gaba da dalibai 39.
Kuɗin makamai: Majalisa ta nemi babban hafsan soji ya gurfana a gaban ta.
A Jiya juma’a ne dai kwamitin wucin gadi na majalisar ta wakilai da ke bincikar cinikin makamai ya ki amincewa da wakilcin da babban hafsan sojin ya tura a zaman da kwamitin ya yi.
Tun farko dai dan majalisa Bede Eke daga jihar Imo shine ya gabatar da bukatar tursasa babban hafsan sojin kasar da ya gurafana gaban kwamitin shi da kansa sabanin tura wani na kasa da shi ya wakilce shi.
Yayin zaman kwamitin na jiya dai, ‘yan majalisar sun ki tattauna lamarin da manjo janar Charles Ofoche wanda ya wakilci babban hafsan sojan kasar.
Wannan na zuwa ne a lokaci guda da zargin badakalar cinikin makamai ya sake bulla sakamakon zargin da mai bai wa shugaban kasa shawara kan harkokin tsaro Manjo janar Badagana Monguno ya yi ga tsofaffin manyan hafsoshin tsaro, ko da ya ke daga bisani ya musanta kalaman, yana mai cewa ba a fahimci abin da yak e nufi ba.
Kano: Ɗaliban Sakandiren Dawakin Tofa sun tarwatse cikin dare.
Lamarin ya faru ne a cikin daren Jumu’ar nan yayin da ɗaliban suka hango wasu Fulani ta bayan makarantar.
Hakan ne ya sanya ɗaliban suka fantsama cikin gari domin neman tsira.
Wani mazaunin garin ya shaida wa Freedom Radio cewa, sun ga ɗaliban na kutsowa cikin gari a guje inda suka basu masaukai a gidaje da kuma babbar makarantar firamare ta garin.
A cewar sa, tuni jami’an ƴan sanda suka yiwa makarantar ƙawanya sannan suka kewaye makarantar firamaren da aka killace ɗaliban.
Mun tuntuɓi Kwamishinan ilimi na jihar Kano Alhaji Sanusi Sa’idu Ƙiru amma bai ce komai ba a kai.
Sai dai wata majiya mai tushe a ma’aikatar ilimi ta Kanon ta shaida mana cewa, Fulani ne ke biki a wani ƙauye da ke gefen makarantar.
Kuma babu wutar lantarki a don haka suke haska fitilu suna yin maganganu, a daidai lokacin kuma ɗaliban sun tashi daga karatun dare, hakan ne kuma ya firgita ɗaliban.
Mun tuntuɓi mai magana da yawun ƴan sandan Kano DSP Abdullahi Haruna Kiyawa amma bai ɗauki kiran wayar da muka yi masa ba har sau biyu.
Mun kuma aika masa da saƙon kar-ta-kwana amma har kawo lokacin da muke haɗa wannan rahoto babu amsa.
Wannan dai na zuwa ne, ƙasa da makonni biyu bayan da Gwamnatin Kano ta rufe wasu makarantun kwana da ke wajen birnin Kano.
Mun kama masu Garkuwa da mutane da barayin baburan – Dikko.
Baya ga wannan ma ana zargin mutanen da satar motoci da baburan Adaidaita sahu da babura masu kafa biyu sai Kuma masu safarar miyagun kwayoyi.
Kwamishinan yan sandan Kano Samaila Shu’aibu Dikko ne ya tabbatar da hakan a zantawarsa da Freedom Radio.
Ya ce mutanen da aka kama an same su da bindigogi da magungunan da amfaninsu ya kare.
Dikko ya yabawa jami’an tsaro da yan jaridu bisa gudunmawar da suke bayarwa, inda ya tabbatar da cewa da zarar an kammala bincike za a tura su kotu don a yanke musu hukunci.
Buratai, Olonisakin, Ibas, Sadique sun ci kudin makamai – Monguno.
Manyan hafsoshin tsaron da ake zargi da cinye kudin makaman sun hada da: Janar Abayomi Olonisakin mai ritaya, tsohon babban hafsan tsaro, Laftanal janar Tukur Buratai, tsohon babban hafsan sojan kasa, Vice Admiral Ibok Ekwe Ibas mai ritaya, tsohon babban hafsan sojan ruwa da kuma Air Marshal Sadique Abubakar, tsohon babban hafsan sojan sama.
A yayin wata zantawa da gidan radio BBC Hausa a yau juma’a, Manjo janar Babagana Monguno mai ritaya ya ce babu wanda ya san abin da ya faru da kudaden.
‘‘Tuni hankalin shugaban kasa ya karkata kan zargin kuma zai ba da umarni da a gudanar da bincike don gano inda kudaden suka makale’’ acewar Monguno.
Ya ce, manyan hafsoshin tsaro da suka gajesu sun tabbatar da cewa ba su ga inda makaman da tsofaffin manyan hafsoshin tsaron suka saya da kudaden ba.
A shekarar 2015 ne dai shugaba Buhari ya nadasu a matsayin manyan hafsoshin tsaro kafin daga bisani ya sauke su a watan Janairun wannan shekara.
Babu mai ikon kara farashin man fetir sai shugaba Buhari – Timipre Sylva,.
A cewar ministan sun samu labarin yadda aka wayi gari da karin farashin man fetir wanda lita daya ya kai naira 212.61.
Timipre Sylva a jawabin nasa ya ce “Ba tare da la’akari da tushen wannan mataki ba, ina so in tabbatar muku cewa sam ba gaskiya bane karin farashin matukar ba shugaban kasa Muhammadu Buhari ko kuma Ministan Albarkatun Man Fetur da muke wakiltar sa ba wanda ya amince da a kara farashin fetur dai-dai da naira guda”.
A don haka ya bukaci jama’a da suyi watsi da batun karin domin kuwa babu dadewa gwamnati tayi wata tattaunawa da kungiyoyin kwadago domin nemo farashi mafi sauki da za a magance tashin farashin danyen mai wanda shi ne ke haifar da karuwar farashin man.
Paul Owne: Ni na sace yaran Kano na kaisu Anambra.
Kotun karkashin jagorancin mai shari’a Zuwaira Yusuf Ali ta sanya ranar ashirin da shida ga watan Maris don ci gaba don ci gaba da shari’ar.
Tun farko dai yayin shari’ar, daya daga cikin wadanda ake zargi mai suna Paul Owne ya amsa laifin da ake zarginsa da aikatawa.
Sai dai a bangare guda sauran mutane shidan da ake zarginsu da shi sun kafe kan cewa basu da hannun cikin zargin sace yaran ba.
Daga nan ne kuma alkalin kotun ta ba da umarnin daga shari’ar zuwa ranar ranar ashirin da shida ga wannan wata na Maris.
A nasa bangaren kwamishinan shari’a na jihar Kano Barista Musa Lawal Abdullahi ya ce gwamnatin Kano za ta ci gaba da sa ido don ganin an yi adalci ga iyalen yaran.
Babu wani dalili da zai sa a daina amfani da allurar AstraZeneca – WHO.
A cewar WHO wasu daga cikin kasashen Turai da dama sun dakatar da amfani da rigakafin saboda yadda take haifar da daskarewar jini da kuma janyo asarar rayuka.
WHO ta kuma ce a yanzu haka kwamitinta na ba da shawara kan allurar rigakafin yana duba wasu bayanai don gano yadda rigakafin ke da alaka da haifar da wasu cututtuka ga wadanda aka yi wa.
A baya-bayan nan ne dai kasashen Denmark, Norway, Iceland, Italiya da Romania suka dakatar da ci gaba da yiwa mutne allurar rigakafin corona ta AstraZeneca bayan rahoton da aka samu na wadanda suka karba sun gamu da daskarewar jini.
Zamfara ta karbi kason farko na allurar rigakafin corona.
Kwamishinan lafiya na jihar Alhaji Yahaya Muhammad Kanoma ne ya bayyana hakan ga manema labarai lokacin da yake karbar alluran rigakafin.
Kanoma ya ce allurar rigakafin za ta isa a yiwa mutane dubu 27,000 har zagaye biyu.
Ya kuma ce za a fara yiwa ma’aikatan gwamnati, malamai, ‘yan jarida, direbobin motocin haya da sauran su.
A cewar Kanoma tuni gwamnatin jihar ta horar da wasu ma’aikatan da za su kula da aikin allurar duk da cewa jihar Zamfara itace ke da mafi karancin masu dauke da cutar corona a kasar nan.
Wata Sabuwa: Kamfanin NNPC ya musanta karin farashin mai.
A cikin wani sako da kamfanin na NNPC ya fitar a shafinsa na twitter a yau juma’a, kamfanin NNPC ya ce har yanzu farashin mai ya na nan kamar yadda ya ke a baya.
Sakon na NNPC ya jaddada cewa ba za ayi karin farashin mai a watan Maris ba.
Wannan sako na NNPC ya sha bamban da sanarwar da tun farko hukumar kayyade farashin mai ta kasa (PPPRA) ta fitar.
Tun farko dai hukumar kayyade farashin mai ta kasa (PPPRA) ta sanar da cewa yanzu farashin mai ya kai naira dari biyu da goma sha biyu da kwabo sittin da daya.
Zamu bude dakunan kwanan dalibai a Yusuf Maitama Sule – Farfesa Kurawa.
Shugaban jami’ar Farfesa Mukhtar Atiku Kurawa ne ya bayyana hakan jim kadan bayan kammala shirin Barka da Hantsi na nan tashar Freedom Redio.
Ya ce a yanzu haka sun nemi tallafi daga babban bankin kasa don su kammala ginin dakunan kwananan dalibai domin saukaka masu zirga zirga.
“Matukar muka samu wadannan dakuna a jami’ar to kuwa za su taimakawa daliban da ke shigowa daga wasu jihohin don karatu a jami’ar wahalhalun neman gurin kwana” a cewar Farfesa Kurawa.
Gwamnatin jihar Kano ta bada umarnin bude asibitin UMC Zhahir.
Tun da fari dai gwamnatin Jihar ta ba da umarnin rufe asibitin, saboda karya dokokin COVID-19 tun a ranar 2 ga watan Fabrairun da ya gabata.
A cewar gwamnatin jihar Kano asibitin ya karya doka ta hanyar kin tura mara lafiyar da ake zargin ya kamu da cutar corona zuwa cibiyoyin da aka ware domin kebe su, matakin da ya sabawa kwamitin kar-ta-kwana mai yaki da cutar a nan Kano.
Sai dai kuma umurnin sake budewar na kunshe ne a cikin wata sanarwa da sakataren zartarwa na hukumar kula da cibiyoyin kiwon Lafiya Dakta Usman Tijjani Aliyu ya fitar a daren jiya Alhamis.
A cewar sanarwar, bayan sake duba Asibitin da aka yi kwamishinan Lafiya Dakta Aminu Ibrahim Tsanyawa ya gamsu da matakin da asibitin ya dauka don kare faruwar hakan a gaba, a don haka asibitin zai ci gaba da ayyukan sa daga yau Juma’a.
Rukuni na biyu na shirin N-Power za su karbi tallafin dubu 50 – Hajiya Sadiya.
Ministar jin kai da kare yaduwar ibtila’I da ci gaban al’umma Hajiya Sadiya Umar Farouq ce ta bayyana hakan a daren jiya Alhamis, yayin bikin kaddamar da tsarin kula da harkokin saka jari na kasa.
A cewar ministar mutane miliyan daya ne za su ci gajiyar shirin na yanzu ta hanyar basu jari na naira dubu hamsin kowannen su.
Hajiya Sadiya ta kuma ce, wadanda suka ci gajiyar shirin a karo na biyu, na karkashin shirin nan na fitar da mutane miliyan 100 daga kangin talauci cikin shekaru 10.
Ana wata-ga-wata: Buhari ya kara farashin man fetur zuwa 212.
A cikin wata sanarwa da hukumar ta PPPRA ta fitar a daren jiya, ta ce yanzu litar man za a rika sayar da ita ne akan naira dari biyu da goma sha biyu.
Sanarwar ta ce a yanzu tataccen man fetur yana isowa kasar nan ne akan naira dari da tamanin da tara da kobo sittin da daya, yayin da farashin dapo-dapo ake sayarwa akan naira dari biyu da shida da kobo arba’in da biyu.
Wannan na zuwa ne kwanaki kadan bayan sanarwar da kamfanin mai na kasa NNPC ya yi, wanda ya ba da tabbacin cewa ba za ayi karin farashin mai a watan Maris ba.
‘Yan bindiga sun sace ‘Dalibai a jihar Kaduna.
Wannan na zuwa ne mako guda bayan da wasu ‘yan bindigar suka sace mutane goma sha biyu a rukunin gidajen ma’aikatan hukumar kula da filayen jiragen sama ta kasa da ke Kaduna.
Rahotanni sun ce ‘yan bindigar sun sace daliban ne da misalin karfe daya na dare.
Shaidun gani da ido sun tabbatar da cewa, an yi musayar wuta tsakanin ‘yan bindigar da sojoji wanda sanadiyar hakan sojoji suka ceto wasu daliban dari da hamsin da shida wadanda ‘yan bindigar su ka yi yunkurin sace su.
Haka zalika kwamishinan tsaron cikin gida Samuel Aruwan ya tabbatar da faruwar lamarin a zantawarsa da gidan radio BBC Hausa.
Yanzu-yanzu: Gobara ta tashi a barikin sojoji na Bukavu da ke Kano.
Jami’in yaɗa labarai na hukumar kashe gobara ta ƙasa reshen jihar Kano ASF Nura Abdulƙadir Mai Gida ya shaida wa Freedom Radio faruwar lamarin.
Nura Mai Gida ya ce, yanzu haka jami’an su na ƙoƙari domin kashe gobarar.
Ƙarin bayani zai zo nan gaba.
Ban hana ƴan jarida ɗaukar hoton yi min riga-kafi ba – Gwamna Ganduje.
Gwamnan ya musanta hakan ne ta bakin mai taimaka masa kan kafafen sada zumunta Abubakar Aminu Ibrahim cikin zantawar sa da Freedom Radio.
A cewar sa, waɗanda aka hana ɗauka ba ƴan jarida ba ne, mutane ne da ba su da shaidar aiki.
Abubakar Aminu ya ƙara da cewa, wakilan kafafen yaɗa labarai na rediyo da talabijin duka sun ɗauki hotuna da bidiyon Gwamnan a lokacin da ake masa allurar.
A ranar Alhamis ne aka yiwa Gwamna Dr.
Abdullahi Umar Ganduje allurar riga-kafin ta Korona tare da wasu jami’an Gwamnatin Kano.
Kotu: A tilastawa tsohon mijina daukar dawainiyar ‘ya’yansa – Huraira Ali.
Tunda farko wadda ta shigar da kara Huraira Ali ta ce sun kwashe tsawon shekaru ashirin da mijinta Sharif Abubakar wanda a suka rabu shekara daya data wuce amma baya daukar nauyin ciyarda ‘ya’yansa da kuma wajen da za su zauna.
A cewar tsohon mujin nata Sharif Abubakar Panshekara bayan an bayyana masa hakkokin da ake zarginsa da gaza cikawa akan ‘ya’yansa, ya ce, sunje gurare da yawa domin samar musu da masalaha tsakaninsu amma sun gaza kaiwa ga ci.
A yayin zaman Kotun na yau Alhamis 11 ga watan Maris bayan kotu ta karantowa wanda ake kara Sharif Panshekara, ya ce, “Akan batun kudin ciyarwa ni dan fansho ne kuma naira dubu arba’in na ke samu a kowa ne wata kuma akwai ‘ya’ya na guda biyu a makarantar kwana kuma ni ke dawainiya dasu.” Sai dai koda Kotu ta waiwayi Sharif domin jin ko nawa zai rika basu a wata, sai ya ce zai rika basu naira dubu goma sha biyar sannan kuma zai nema musu inda zasu zauna domin su cigaba da rayuwa.
Wakilin mu Abdulkarim Muhammad Tukuntawa ya ruwaito cewa mai shari’a Sarki Yola ya sanya ranar ashirin ga watan biyar domin yanke hukunci na karshe a shari’ar.
AFCON 2021: Na amince da matakin Rohr na saka ni a masu jiran ko ta kwana – Onuachu.
A dai ranar 27 ga watan Maris ne Super Eagles za ta barje gumi da Squirrels a garin Port Novo dake a Jamhoriyar ta Benin, kafin daga bisa ta karbi bakuncin kungiyar Crocodiles ta kasar Lesotho bayan kwanaki 3.
Magoya baya da yawa ne suka yi zaton cewa Rohr zai saka Onuachu cikin tawagar ‘yan wasan da za su fafata a wasannin da ake tinkara ba a benci ba.
“Onuachu mai shekara 26 ya yi nasarar cin kwallaye 26 a wasanni 30 tare da taimakawa wajen jefa kwallo 3 a dukkan gasanni a wannan kakar wasan,” a cewar Jaridar Punch.
Ba za mu taba yin sulhu da duk wani ‘dan ta’adda ba – Buhari.
Shugaban kasa Muhammadu Buhari ya ce babu wata tattaunawar sulhu da ‘yan ta’adda da kuma ‘yan bindiga ba.
Mashawarcin shugaban kasa kan harkokin tsaro Manjo Janar Babagana Munguno mai ritaya ne ya sanar da haka yau a Abuja, lokacin da yake ganawa da manema labaran fadar shugaban kasa a ranar alhamis 11 ga watan Maris din nan.
“Tattaunawar sulhu da ‘yan bindiga tamkar nuna raunin gwamnati ne, a don haka zai fi kyautuwa mu tura jami’an tsaronmu don su kakkabe dukkan ‘yan ta’adda da ‘yan bindigar da suka addabi kasar nan” in ji Babagana Munguno.
Masu cewa a kamani ba su san ciwon kansu ba – Sheikh Gumi.
Shehin malamin ya bayyana masu kiraye-kirayen da cewa ba su san ciwon kansu ba, yana mai cewa, taron da ya yi da ‘yan bindigar, jami’an gwamnati ma sun halarta.
A yayin zantawa da jaridar Daily Post, Sheikh Gumi ya ce ba shi ne mutum na farko da ya fara ganawa da ‘yan bindiga ba a kasar nan.
‘‘Ko da gwamnan jihar Kaduna ya gana da su shi ma takwaransa na jihar Zamfara ya gana da su, saboda haka me ya sa sai nawa ne zai zama abin magana?’’ a cewar Shehin Malamin.
‘‘Ni ba nine mutum na farko da na zanta da ‘yan bindiga ba.
Kawai dai na bi sahun abin da wasu su ka yi ne, a matsayi na daya daga cikin malaman addini’’ inji Sheikh Gumi.
Tsaro – Gwamnatin jihar Niger ta rufe dukkan makarantun sakandaren Jihar.
Kwamishiniyar Ilimi ta Jihar Hajiya Hannatu Jibrin Salihu, ta ce za a rufe makarantun daga juma’ar nan 12 ga watan Maris, har zuwa ranar 26 ga Maris din na shekarar 2021.
“Bayan kammala nazartar yanayin tsaron da ake ciki a halin yanzu, za mu samu damar nakaltar hanyoyin domin baiwa al’umma tabbacin tsaron lafiyar ‘ya’yansu, da ta malamai da sauransu” in ji Kwamishiniyar.
“da ma can kuma gwamnan Jihar Abubakar Sani Bello ya ba da umarnin rufe makarantun kwana 11 da na jeka-ka-dawo 11 sakamakon fuskantar klubalen tsaro” a cewar Hannatu Jibrin.
Tun bayan sace daliban makarantar Kagara ne gwamna Bello ya bayar umarnin gaggawa na rufe dukkan makarantun kwana da ke kananan hukumomi hudu na Jihar, da suka hadar da Rafi Munya Mariga da kuma Shiroro.
Cikin shekaru 16 za ayi quarter final a Champions league ba tare da Messi da Ronaldo ba.
Karon farko cikin shekaru 16 za ayi wasan daf da na kusa da na karshe a gasar zakarun kungiyoyin nahiyar turai (Champions League) babu Lionel Messi babu Cristiano Ronaldo.
Rabon da kungiyoyin da ‘yan wasan biyu ke wasa su gaza tsallakawa zagaye na daf da na kusa da na karshe (quarter final) tun a kakar wasa ta shekarar 2004/05.
Cristiano Ronaldo da Lionel Messi dai ‘yan wasa biyu ne da suka shahara sannan suka mamaye harkokin kwallon kafa kusan shekaru 20 da suka gabata.
Jami’ar Dutsen jihar Jigawa za ta fara koyar da harkokin shari’a da injiniya.
Jami’ar ta ce tana aiki don samar da cibiya guda daya wacce za ta kula da bincike kan dukkan bangarorin karatun dalibai a jami’ar tare da bangarori daban-daban kamar su sashin tarbiyya da bangaren bada shawara kan harkokin kudi.
Sai kuma bangaren da zai rika saurarar koken dalibai da kuma samun gurbin karatu da sauran korafe-korafe.s Shugaban jami’ar, Farfesa Abdulkarim Sabo Mohammed ne ya bayyana hakan a jiya Laraba a wani taron tattaunawa da ‘yan jarida don bayyana wasu muhimman ayyukan da za su kara bunkasa makarantar.
Katsina ta karbi kason rigakafin corona.
Allurar rigakafin wadda ta haura sama da dubu dari da hamsin, ta isa Filin jirgin saman Umaru Musa Yar’ardua a daren.
Sakataren zartarwa na hukumar kula da lafiya a matakin farko na jihar, Dr Shamsudeen Yahaya na daga cikin jami’an da suka karbi allurar rigakafin kamar yadda ya tabbatarwa manema labarai.
A cewarsa allurar rigakafin ta isa jihar da misalin karfe 9 da minti hamsin da biyu na dare, inda ya tabbatar da cewa za a fara yiwa gwamnan jihar Aminu Bello Masari da jami’an lafiya allurar rigakafin.
Dokar bai wa mata damar samun gurbi a majalisun kasar nan za ta tsallake karatu na biyu.
Yar majalisa Taiwo Oluga, wadda ita ce shugabar Kwamitin kula da al’amuran mata a majalisar, ta bayyana hakan lokacin da ta ke karbar bakuncin Kungiyar da ke rajin samar da daidaiton jinsi a Abuja.
Yar majalisar ta ce kudirin wani shiri ne na kwamitin kuma na daga cikin bangare na kokarin karawa mata wakilci a cikin gwamnati.
Taiwo Oluga ta kara da cewa kunshin dokar ta bukaci a samu akalla sanata daga kowace jiha, mafi karanci ya zama biyu cikin uku.
A cewar ta matukar aka sanya mata a cikin al’amuran majalisa to kuwa za su bada gudunmawa wajen ci gaban al’amuran kasa kamar tsaro, kiwon lafiya da kuma rage yawan yara da ba sa zuwa makaranta.
Ba ni da hannu cikin zargin damfarar gwamnatin tarayya naira biliyan 51 -Zahra Buhari.
Inda lauyanta Nasiru Aliyu ya bukaci Jaridar nan ta Sahara Reporters da ta wallafa labarin da ta gaggauta janye wa tare da ba da hakuri, sannan ta wallafa ban hakurin a shafukan Jaridun kasar nan guda uku cikin kwanaki bakwai, ko kuma su dauki matakin shari’a.
“Zahra Buhari ‘yar kasa ce ta gari mai bin doka, kuma wannan labari da aka wallafa an yi shi ne don bata mata suna” a cewar Sani Aliyu (SAN).
Jaridar intanet ta Sahara Reporters ce ta wallafa labarin cewa wani jigo a Jam’iyya mai mulkin kasa ta APC mai suna Alhaji Nasiru Danu yana da hannu cikin badakalar kudi da suka kai naira biliyan 51.
EFCC ta bankado badakalar Naira Biliyan 70 a harkar tallafin man fetur.
Ya ce naira biliyan ashirin ne kacal cikin kudaden gwamnati ta samu nasarar kwato su.
Abdurrasheed Bawa ya bayyana hakan ne yayin zantawa da manema labarai a harabar babbar kotun jihar Lagos da ke Ikeja.
Rahotanni sun ce Abdurrasheed Bawa ya gurfana gaban kotun ne don ba da shaida kan wata shari’a da ake yi kan badakalar tallafin man fetur da ya shafi wani kamfani mai suna Nalado Energy wanda ya kai naira biliyan daya da miliyan dari hudu.
Shugaban hukumar ta EFCC ya bayyana damuwarsa matuka kan yadda ya ce shari’un zargin badakalar tallafin man fetur ke tafiyar hawainiya.
‘‘Yanzu haka muna kokari ne wajen ganin mun kama wani mutum da ake zargi da hannu a badakalar tallafin man fetur wanda aka taba kamashi a shekarar 2012, amma bayan an ba da belinsa ya tsere ya bar kasar nan’’, a cewar Bawa.
Duk wanda ya mutu bayan karbar allurar rigakafin Corona ajalinsa ne ya cika – El-Rufa’i.
“Bayan an yi min allurar an bukaci da in zauna tsawon mintina 15, kuma na zauna har minti 20 sannan na tashi, ban ji wani abu ba, babu ciwon kai ba wani abu, yanzu haka ma mota zanshiga in tafi Abuja”, inji Gwamnan.
“Gwamnatin kasar Saudi Arebiya ta ce babu wanda zai je aikin Hajjin bana sai yana da shaidar karbar allurar rigakafin, kuma ba ta da wani lahani.” “Mu ba mu ji labarin ko allurar ta taba zama silar mutuwar wani ba, idan wa’adin mutum ya cika to babu makawa sai ya tafi, amma dai ba allurar ce ta kashe shi ba”, a cewar El-Rufa’i.
Ba ni ne nake bincikar Bola Tinubu ba – Malami.
Abubakar Malami ya yi wannan jawabi ne a wata tattaunawa da gidan Talabijin na Channels.
“To amma babu wani karin haske da zan iya yi kan ko Tinubun yana fuskantar tuhuma daga hukumar yaki da cin hanci da rashawa ta EFCC ko hukumar kula da da’ar ma’aikata, kasancewar hukumomin biyu na da hurumin bincikar kowa tare da gurfanarwa a gaban Kotu” in ji Malami.
”Kamar yadda aka sani, babu wani mataki ko kuma korafi da ofishi na ya shigar gaban Kotu, game da wasu kadarori da ake dangantawa da Bola Tinubu” a cewar ministan.
A ranar 20 ga watan Nuwamban bara ne dai EFCC ta aikewa hukumar kula da da’ar ma’aikata wasika da ke bukatar cikakkun bayanai kan kadarorin da Bola Ahmad Tinubu ya mallaka.
Za a hukunta jami’an KAROTA kan cin zarafi.
A cikin wata sanarwar da jami’in yaɗa labaran hukumar Nabulisi Abubakar Ƙofar Na’isa ya fitar a ranar Laraba ya ce, sun shiga bincike kan lamarin.
A cewar sa, sun lura da wani bidiyo da ke yawo a gari na bidiyon jami’an ta da matashin.
A cikin bidiyon dai an hangi yadda jami’an KAROTAr suka shaƙe wuyan matashin tare da zagin sa.
Ku kalli bidiyon a nan  Hukumar KAROTA ta ce, an kama matashin ne bisa zargin yin waya a lokacin da yake tuƙa babur mai ƙafa biyu a titin zuwa filin jirgin saman Kano.
KAROTA ta ci gaba da cewa, waɗannan jami’an na ta sun saɓa wa doka, kuma sun yi aiki cikin rashin ƙwarewa.
Tuni shugaban hukumar Baffa Babba Ɗanagundi ya bayar da umarnin zurfafa bincike domin ɗaukar mataki a kan jami’an.
A ƙarshe Baffa Babba ya roƙi jama’a kan su ci gaba bai wa hukumar haɗin kai wajen bin dokokin tuƙi.
Kaduna: An kashe kusan mutane dubu a 2020.
Adadin mutanen da suka rasa rayukansu-937 Wadanda aka yi garkuwa da su-1972 Shanun da aka sace-7195 Rabe-rabensu zuwa shiyyoyi: Shiyya ta 1: Mutane 34 aka kashe Mutane 94 aka sace Shanu 413 aka sace Shiyya ta 2 Mutane 617 ne suka rasa rayukansu Mutane 317 aka yi garkuwa da su Shanu 5614 aka sace Shiyya ta 3 Mutane 286 ne suka rasu Mutane 1972 aka yi garkuwa da su Shanu 1168 aka sace.
Rashin tsaro: Buhari ya ba da umarnin tura Sojoji Dubu Shida jihar Zamfara.
Gwamnan jihar Zamfara Bello Muhammed Matawale ne ya bayyana haka yayin wani jawabi da ya gabatarwa al’ummar jihar da yammacin jiya Talata.
Ya ce shugaba Buhari ya bayyana cewa gwamnatinsa za ta yi duk mai yiwuwa wajen ganin ta kawo karshen ayyukan batagari a fadin kasar nan baki daya.
Iftila’i: Sabuwar annoba mai hatsari ta ɓarke a Kano.
Ana zargin annobar ta samo asali ne sakamakon amfani da ruwan wata rijiya da ke maƙabartar Ɗandolo.
Wata mata Siyama Muhammad da ta kamu da annobar ta yiwa Freedom Radio bayanin yadda ta kamu da ita.
Ta ce, “Bayan ta yi girki da ruwan da suka siya a wajen ƴan garuwa shikenan sai ta fara aman majina da fitsarin jini, sai kuma zazzaɓi da ciwon kai da riƙewar gaɓoɓi”.
Labarai masu alaka: Annobar Corona ba ta tsayar da ayyukan mu ba – NITDA Limami: Sakacin koyarwar addinin musulinci shike kawo annoba Yanzu haka dai tuni aka garzaya da mutane 17 zuwa asibitin lura da mafitsara na Abubakar Imam.
Atiku Ado Muhammad ya bayyana wa Freedom Radio cewa, wannan annoba ce kuma ta wuce batun mafitsara la’akari da bayanan da marasa lafiyar suka yi.
Saboda haka ya ce, za su tura su asibitin koyarwa na Aminu Kano domin ci gaba da bincike da ba su agajin gaggawa.
Mun tuntuɓi Kwamishinan lafiya na Kano, Dr.
Aminu Ibrahim Tsanyawa sai dai ya ce, zai yi mana bayani nan gaba.
Akwai ‘yan bindiga sama da dubu talatin a jihar Zamfara – Majalisar Sarakuna.
Sarakunan sun bayyana hakan ne lokacin da suke ganawa da manyan hafsoshin tsaron kasar nan wadanda suka kai ziyara a jihar ta Zamfara a jiya Talata.
Rahotanni sun ce ya zuwa yanzu sojoji dubu goma ne kacal ke aikin samar da tsaro a jihar.
Ina makomar Cristiano bayan ficewar Juventus daga Champions league?.
Zura kwallaye har sau biyu a bugun tazara da dan wasa Sergio Oliveira ya yi, ya bai wa FC Porto damar tsallakawa zuwa zagayen daf da kusa da na karshe (quarter final).
A wasan farko da aka gudanar a kasar Portugal kungiyar FC Porto ta samu nasara da ci biyu da daya yayin da a daren jiya Juventus ta samu nasara da ci uku da biyu, sai dai duk da haka FC Porto ce ta tsallaka zagaye na gaba sakamakon samun samar zura kwallaye biyu a ragar Juventus a gidanta.
Buhari ya bai wa ‘yan bindiga wa’adin watanni biyu da su mika wuya.
Gwamnan na Zamfara ya bayyana hakan ne yayin wani jawabi da ya gabatarwa al’ummar jihar a yammacin jiya talata.
Ya ce shugaba Buhari ya ba da wannan umarni ne ya yin wata ziyarar kwanaki hudu da ya kai birnin tarayya ABUJA abaya-bayan nan don tattaunawa da masu ruwa da tsaki game da mawuyacin hali da jihar ta Zamfara ke ciki.
Umarnin shugaban kasar na zuwa ne kasa da mako guda bayan da ya haramtawa sojoji shawagi a sararin samaniyar jihar ta Zamfara.
Haka zalika shugaban kasar ya kuma haramta sana’ar hakar ma’adinai musamman hakar zinare a jihar.
Iftila’i: Gobara ta yi ajalin mutane huɗu ƴan gida ɗaya a Kano.
Wani maƙocin gidan da lamarin ya faru ya shaida wa Freedom Radio cewa, gobarar ta tashi ne da misalin ƙarfe huɗu na yamma, ta kuma shafe kusan awanni biyu tana ci.
Hukumar kashe gobara ta jihar Kano ta tabbatar da faruwar lamarin ta bakin mai magana da yawunta Saminu Yusuf Abdullahi.
Ya ce, sun samu labarin faruwar lamarin ta hanyar kiran waya da misalin ƙarfe 5:10 na yamma, daga wani mai suna Tijjani Mai Kuɗi.
Daga nan ne kuma suka tura jami’an su na Kurna da Sabon Gari inda suka kai ɗauki gidan sannan suka kashe wutar.
Labarai masu alaka: Iftila’i: Gobara ta tashi a kasuwar ƴan katako da ke Na’ibawa Yadda mutane 3 suka rasa rayukan su sanadiyar tashin gobara a Kano Saminu Abdullahi ya ce, gobarar ta ƙone ɗakuna biyu da ɗakin girki, ta kuma rutsa da mutane biyar wanda huɗu daga ciki sun rasu nan take.
Waɗanda suka rasun, sun haɗa da Mubarak Aliyu Ilyasu mai shekaru 22, sai Fa’iza Aliyu Ilyasu mai shekaru 17.
Sai kuma Khalipha Aliyu Ilyasu ɗan shekaru 18, da kuma Suraj Aliyu Ilyasu mai shekaru 15.
Wadda kuma aka ceto ita ce, Khadija Aliyu Ilyasu.
 A cewar sa, tuni aka miƙa gawarwakin da wadda aka ceto zuwa asibitin ƙwararru na Murtala.
Sai dai mai magana da yawun hukumar ya ce, har kawo lokacin da muƙe haɗa wannan rahoyo ba su kammala bincike kan musabbabin gobarar ba.
Gwamnatin Kano ta sha alwashin karfafa dokokin kare mata daga cin zarafi.
Kwamishiniyar ma’aikatar kula da harkokin mata da walwalar kananan yara ta Jihar Kano Dakta Zahra’u Muhammad Umar ce ta bayyana haka yayin bikin tunawa da ranar mata ta duniya da aka gudanar jiya Litinin 8 ga watan Maris din 2021 a fadar gwamnatin Kano.
Dakta Zahra’u Muhammad Umar ta ce ma’aikatar ta ta za ta fito da dabarun koyawa mata sana’o’in ne domin dogara da kai, tare da rage radadin da wasunsu ke fuskanta na cin zarafi daga mazajensu.
“Hakan ya zama wajibi la’akari da matsayin mata na iyayen al’umma da ke kula da tarbiyyar ‘ya’ya tun daga gida,” inji Dakta Zahra’u.
A na ta bangaren a yayin taron, maidakin gwamanan Kano Hajiya Hafsat Abdullahi Ganduje, ta ce mata sun cancanci duk wata kulawa ta duniya kasancewar ginshikin ci gaban rayuwar al’umma.
Kafin karkare taron, kungiyoyi masu zaman kansu sun yi rabon kyautuka ga mata.
Taken bikin na bana shi ne: Mata A Shirye Suke Su Fuskanci Kalubalen Dake Gabansu.
Rundunar Sojin kasar nan ta gargadi Sheikh Gumi da ya rika kyautata kalamansa.
Mai magana da yawun rundunar Burgediya Janar Muhammed Yerima ne ya bayyana haka ta cikin wata sanarwa da ya fitar a jiya litinin.
Muhammed Yarima ta cikin sanarwar dai ya ce, rundunar ta fitar da sakon ne don mai da martani kan kalaman da Shehin malamin ya yi abaya-bayan nan.
‘‘Saboda haka rundunar soji tana gargadin Sheikh Gumi da ya guji furta irin wannan kalamai da ke bata mata suna’’.
‘‘Duk wani aiki da rundunar sojin kasar nan za ta yi tana yinshi ne bisa kwarewa da sanin ya kamata saboda haka wani mutum yazo ya ce wai rundunar tana amfani da addini ko kabila wajen aiwatar da ayyukanta batu ne kawai marar tushe da bashi da makama’’ a cewar Yarima.
Rahotanni sun ce Sheikh Gumi dai ya yi zargin cewa rundunar sojin kasar nan tana turawa da sojoji wadanda ba musulmi ba don yaki da ‘yan bindiga da ke aikata ta’asa a yankin jihohin arewa maso yamma.
Dalibar Jangebe da taga mahaifinta a hannun ‘yan bindiga ta samu nasarar ceto shi..
Malam Iliya Gwaram wanda aka kawo shi gidan gwamnatin jihar Zamfara da ke Gusau da misalin karfe tara na dare a jiya litinin ya shaidawa manema labarai cewa shi da kanshi ya gayawa ‘yar tashi cewa karta nuna alamun ta gane shi bayan da ta ganshi a daure a sansanin ‘yan bindiga.
An dai samu nasarar ceto Iliya Gwaram ne shi da wasu mutane tara ciki har da wata mata mai shayarwa da kuma kananan yara uku.
Ya ce an kamashi ne da mutanen da aka ceto su tare tsawon watanni uku da suka gabata, inda sai kuma a wata ranar juma’a ce kawai bayan an kawo wasu daliban makaranta da aka sato su sansanin sai kawai yana juyawa sai yaga ‘yar sa cikin firgici tana kallonsa.
‘‘Daga nan sai kawai na gayawa wasu daga cikin daliban ‘yan makarantar da aka kawosu tare da ‘yata’ cewa su gayamata kar ta yadda ta nuna alamun ta sanni’’ Nayi hakan ne kuwa don gudun abin da ka iya faruwa da ita idan har suka san cewa ita ‘ya’ ta ce’’ ‘‘Ban taba kuka ba a rayuwata kamar ranar da naga an zo za a tafi dasu saboda tunani na shikenan bazan sake ganin ‘ya’ taba har abada’’ ‘‘’A rashin sanina ban san cewa ‘yar tawa ta zanta da gwamna Matawalle game da halin da ta ganni a ciki ba’’ acewar Malam Iliya.
Doka ta soke yin kayan lefe a Kano.
A zamanin mulkin Gwamnan Soja Wing Commander Muhammed Ndatsu Umaru ne, Gwamnatin Kano ta yi wata doka da ta haramta wasu tsarabe-tsaraben aure guda goma sha tara.
Abubuwan da dokar ta shafa sun haɗa da.
 Ƙunshin wannan doka dai ya yi tanadin cewa, duk wanda ya saki matar sa, to za ta zauna a gidan sa har ta kammala idda kamar yadda shari’ar Musulunci ta tanada.
Dangane da tsarin gudanar da bikin aure kuwa dokar ta yi tanadin cewa, ginshiƙan auren su ne sahalewar Gwamnati, da kuma shaidar Dagaci da ta Mai Unguwa sai iyaye da waliyai da kuma sadaki bisa dokar shari’a.
Barista Bashir Muhammad lauya ne mai fafutukar kare haƙƙin al’umma a nan Kano ya ce, kamata ya yi Gwamnati ta sake nazari domin sake aiwatar da wannan doka a yanzu.
An shiga fargaba a Kano bayan ɓullar wasu mutane a kan raƙuma.
Yankunan da aka samu ɓullar waɗannan mutane sun haɗa da Rimin Zakara da ke ƙaramar hukumar Ungogo sai kuma Ɗorayi Babba da ke ƙaramar hukumar Gwale.
Wasu cikin al’ummar unguwannin sun shaida wa Freedom Radio cewa, mutanen na yawo a kan raƙuma ɗauke da ƙunshin kayayyaki da ba a san menene ba.
To sai dai rundunar ƴan sandan jihar Kano ta ce, ta yi bincike a kansu ta kuma gano cewa basu da wata illa, kasuwanci ne ya kawo su Kano.
Abdullahi Haruna Kiyawa shi ne mai magana da yawun ƴan sandan Kano.
Ya ce, binciken su ya gano cewa, mutanen sun zo Kano ne domin kasuwanci inda suke sayar da kanwa su sake siyan kayayyaki su koma Nijar.
Rundunar ƴan sandan ta kuma yi kira ga al’ummar yankunan da su kwantar da hankalin su, domin babu wani abin shakku game da baƙin mutanen.
An zargi ‘yan jam’iyyar APC da bai wa ‘yan bindiga cin hancin Naira Miliyan 56 don rike daliban Jangebe.
A cewar sa, burin su shine bata sunan gwamna Bello Muhammed Matawalle wajen nuna gazawar gwamnatinsa.
Dr Sani Abdullah Shinkafi wanda ya yi takarar gwamnan jihar ta Zamfara karkashin jam’iyyar APGA a zaben da ya gabata na shekarar dubu biyu da goma sha tara, ya bayyana hakan ne yayin wani taron manema labarai a Gusau babban birnin jihar.
Ya kuma shawarci ‘yan siyasar jihar da su guji yin duk wani abu da zai kara ta’azzara matsalar tsaro da jihar ke fama da ita a wannan lokaci.
Dr Shinkafi ya ce ‘yan siyasar jihar baki daya kamata ya yi su mika wayoyinsu ga jami’an tsaro don ayi binciken kwakwaf akan zargin da ya yi.
Boko-Haram: Jiragen ‘Super Tucano’ na daf da isowa Nigeria daga Amurka.
A cewar kamfanin tuni ya gama aikin kera daya daga cikin jiragen.
A shekarar 2018 ne shugaban kasa Muhammadu Buhari ya amince da ware dala miliyan dari hudu da sittin da tara da dubu dari hudu don sayo jirgin kirar Super Tucano.
Muhamamdu Buhari a cewar sa, za ayi amfani da jiragen ne wajen kakkabe ayyukan ‘yan tadda.
A cikin wani sakon twitter da kamfanin ya wallafa a yau litinin ya nuna cewa tuni ya kammala aikin kera daya daga cikin jiragen kuma yanzu haka an fara gwajinsa.
A kwanakin baya ne dai, kafin murabus dinsa daga aiki, tsohon babban hafsan sojin sama na kasar nan Air Marshal Sadique Abubakar, ya ce, a shekarar dubu biyu da ashirin da daya ake sa ran jiragen za su iso Nigeria.
Karon farko Aisha Buhari ta magantu kan matsalar sace dalibai.
Hajiya Aisha Buhari ta wallafa wannan jawabi ne a shafinta tiwita, domin bikin tunawa da ranar mata ta duniya da ake gudanarwa a yau, inda ta ce a matsayinta na uwa, tana jimamin halin da wadanda ifti’la’in ya fadawa da ma iyalansu suke shiga.
Ta kuma bukaci masu ruwa da tsaki da su yi duk mai yiwuwa wajen kawo karshen sace-sacen jam’a da garkuwa da ake ci gaba da yi a kasar nan.
Za a samar da kotuna na musamman kan hukunta masu cin zarafi – Buhari.
Ministan sjari’a kuma Atoni Janar na tarayya Abubakar Malami ne ya tabbatar da hakan yayin taro na musamman da aka gudanar da kafar intanet, kan al’amuran da suka shafi cin zarafi da kuma ayyukan ta’addanci.
Sashen yaki da miyagun kwayoyi da muggan ayyuka na majalisar dinkin duniya ne, a wani bangare na bikin ranar mata da duniya ta bana, wanda ake gudanar da taron kasa da kasa a birnin Kyoto na Japan.
Malami ya yi karatun baya kan wani kwamitin yaki da ayyukan fyade da cin zarafi da ya kafa a bara, wanda yake aiki a karkashin ministocin kasar nan.
Haka zalika Abubakar Malami ya shaida cewa gwamnatin tarayya tana iya kokarinta na ganin ta kawo karshen ayyukan ta’addanci da sace-sacen mutane don garkuwa da su a kasar nan.
An ci gaba da sauraron shari’ar faifan bidiyon Dala.
A yayin zaman na yau Litinin lauyan Ja’afar Ja’afar da na jaridar Penlight sun kawo suka kan yadda ɓangaren Ganduje ya shigo da sabbin lauyoyi waɗanda ba dasu aka fara shari’ar ba.
Sai dai mai shari’ar ya yi watsi da sukar ta su, tare da sanya ranar 20 ga watan Afrilu mai zuwa domin ci gaba da sauraron shari’ar.
Bayan kammala wakilin mu Bashir Muhammad Inuwa ya zanta da lauyan Dr.
Abdullahi Umar Ganduje Barista Nassarawa wanda ya ce, su ba sababbin lauyoyi suka kawo ba, a’a ƙari ne suka yi cikin lauyoyin da ke kare su.
A nasa ɓangaren lauyan Ja’afar Ja’afar U.U Ete ya ce, daman sun kawo sukar ne ganin yadda aka zo baƙin fuska maimakon Barista Nura Ado Ayagi da aka faro shari’ar da shi ba.
An bai wa jami’an KAROTA mata damar sanya Hijabi.
Wannan dai ya biyo bayan korafi da wasu jami’an hukumar mata suka yi a kwanakin baya kan rashin basu dama su rika sanya Hijabi a bakin aiki.
Matan da ke aiki a hukumar ta KAROTA dai a zantawarsu da freedom radio a waccan lokaci, sun ce sun yi iya kokarinsu don ganin an basu dama su rika sanya hijabi, amma hakan ya ci tura.
Saboda haka ya sanya freedom radio ta tuntubi hukumar KAROTA kan wannan batu inda mai magana da yawun hukumar Nabulusi Abubakar Kofar Na’isa ya bayyana matsayar hukumar kan wannan lamari.
‘‘Hukumar KAROTA a ko da yaushe tana iya kokarinta wajen ganin ta janyo hankalin mata da su shiga aikin ana damawa da su’’.
‘‘Kuma babu wani lokaci da muka ce mata su daina sanya hijabi’’ a cewar Nabulusi Kofar Na’sa’’ .
Tsohon Shugaban Kwalejin FCE Zariya ya rasu.
Wakilin mu Hassan Ibrahim Zaria ya rawaito cewa, iyalan marigayin ne suka sanar da rasuwar sa a daren Lahadi.
Marigayin ya rasu a asibitin Saint Luke’s da ke Wusasa a garin Zariya.
Za a yi jana’izar marigayi Dr.
Ango Abdullahi da ƙarfe 2:30 na ranar Litinin a anguwan Iya da ke birnin Zazzau.
Sanya Hijabi: Gwamnan Kwara ya sake rufe wasu makarantu.
A cewar babbar sakatariyar ma’aikatar ilimi ta jihar Kemi Adeosun, ta ce, yanzu an janye komawa makarantun da a baya aka amince su koma karatu a ranar Litinin.
Adeosun ta ce, wannan hukunci an zartar da shi ne da nufin zaman lafiya ga ɗaliban.
A cewar ta, Gwamnati za ta yi duk mai yiwuwa domin tabbatar da gaskiya da girmama doka a kan kowane ɗan jihar.
Za a yiwa Boss Mustapha da Ministoci riga-kafin Korona.
Sauran waɗanda ake sa ran za a yiwa riga-kafin na Corona sun haɗa da ƴan kwamitin shugaban ƙasa da ke yaƙi da cutar Korona.
Daraktan yaɗa labarai a ofishin sakataren Gwamnatin tarayya Willie Bassey ne ya sanar da hakan ta cikin wani saƙo da ya fitar a ranar Lahadi.
Wannan na zuwa ne awa arba’in da takwas bayan da aka yi allurar riga-kafin ga shugaba Buhari da mataimakinsa Farfesa Yemi Osinbajo.
Farashin gangar mai ya tashi a kasuwar duniya.
Wannan na zuwa ne gabanin taron da ƙungiyar ƙasashe masu arziƙin man fetur (OPEC) za ta yi a ranar Alhamis mai zuwa.
Tun farko dai ƙasashen kungiyar ta OPEC da sauran ƙasashen da ke da arziƙin man fetur da ba sa cikin ƙungiyar sun ƙi amincewa su ƙara adadin man da suke fitarwa.
Rahotanni sun ce, a ranar larabar makon jiya an riƙa sayar da mai samfarin Brent a kan dala sittin da uku da santi casa’in da takwas.
Nura M. Inuwa ya nemi afuwar masoyan sa.
Ta cikin wani saƙo da ya wallafa a shafin sa na Facebook, Nuran ya roƙi masoyan sa kan su yi masa afuwa, sannan su ƙara haƙuri zai saki kundin waƙoƙin nan ba da jimawa ba.
Hakika na sa’ba muku akan rashin sani, na kuma fahimci shiru baza ta gamsar da ku ba, na so ace shirun da nayi yazo da… Posted by Nura M inuwa on Sunday, March 7, 2021  A baya dai mawaƙin ya yi alƙawarin cewa zai saki kundin waƙoƙin sa na wannan shekara a ƙarshen watan Fabrairun da ya shuɗe.
Bisa al’ada dai dai Nura M.
Inuwa yana fitar da kundin waƙoƙin sa sau biyu a kowace shekara.
Amma a shekarar 2020 da ta gabata bai fitar da kundin ba, lamarin da ya sanya masoyan sa suka riƙa neman ba’asi.
A zantawar sa da Freedom Radio, Nuran ya ce, abin da ya sa bai fitar da kundin waƙoƙi a 2020 ba, shi ne domin ya bai wa wasu dama.
Yanzu haka dai dubunnan al’umma ne suka shiga yin tsokaci tare da bayyana mabanbantan ra’ayoyi kan neman afuwar da mawaƙin ya yi a kafafen sada zumunta.
Waɗanda suka yi rajistar APC a Kano sun ninka waɗanda suka zaɓi Gwamna Ganduje a 2019.
Abdullahi Umar Ganduje ne ya bayyana hakan a ranar Lahadi yayin taro da masu ruwa da tsaki na jam’iyyar APC a fadar gwamnati.
Ta cikin wata sanarwar bayan taro da babban sakataren yaɗa labaran Gwamnan Malam Abba Anwar ya fitar, ya ce, aƙalla jam’iyyar na da mutane miliyan uku zuwa miliyan huɗu a Kano.
labarai masu alaka: Mun fitar da jadawalin karshe na zaben cike gurbi – INEC Hukumar zaɓen Kano ta soki tsarin yin zaɓe ta na’ura Tun a farkon watan Fabrairu ne, jam’iyyar APC ta fara sabinta rajistar mambobinta a faɗin ƙasar nan.
Wannan adadi na miliyan biyu da rabi da Gwamnatin Kano ta bayar, na nuna cewa, yawan waɗanda suka yi rajistar jam’iyyar cikin wata guda da ƴan kwanaki ya ninka waɗanda suka zaɓi Gwamna Ganduje a zaɓen shekarar 2019.
Sakamakon zaɓen Gwamnan Kano na shekarar 2019 da hukumar zaɓe ta ƙasa INEC ta fitar ya ce, Gwamna Ganduje ya lashe zaɓe da ƙuri’u 1,033,695.
Ku latsa nan domin ganin sakamakon zaɓen na shekarar 2019  .
Iftila’i: Gobara ta tashi a kasuwar ƴan katako da ke Na’ibawa.
Wasu shaidun gani da ido sun shaida wa Freedom Radio cewa, wutar ta kama tun misalin ƙarfe 1 na dare kuma har kawo lokacin da muke haɗa wannan rahoto 5:30am ba a kai ga kashe wutar ba.
Jami’in yaɗa labarai na hukumar kashe gobara ta Kano Sa’idu Muhammad Ibrahim ya tabbatar wa da Freedom Radio faruwar lamarin.
Ya ce, “Mun samu kira daga wannan kasuwa ta ƴan katako da misalin ƙarfe 3:20 na dare, daga wani bawan Allah mai suna Hafizu Abdulƙadir” Ya ci gaba da cewa, “Har kawo wannan lokaci 5:28am na asuba jami’an mu na tsaka da ƙoƙari domin kashe wannan gobara”.
Muhammad Ibrahim ya ce, kawo yanzu ba su kai ga gano musabbabin wannan gobara ba.
Ƙarin bayani zai zo nan gaba.
Ko kaɗan umarnin kotu bai shafi muƙabala ba – Barista Fagge.
A zantawarsa da Freedom Radio, Barrister Fagge ya ce, odar farko da kotu ta bayar, ta shafi abubuwa guda biyar waɗanda suka haɗa da.
Kada Abduljabbar ya ƙara buɗe masallacin sa da ke filin mushe.
Kada ya sake yin wa’azi a kafafen yaɗa labarai.
Kada kafafen yaɗa labarai su ƙara sanya karatunsa.
Jami’an tsaro su tabbatar da cewa an bi waɗannan umarni.
Sannan kada wani mai wa’azi ya ƙara yin wata magana da za ta haifar da tunzuri.
Hikima ya ce, wannan shi ne abin da kotu ta faɗa kuma a ciki babu maganar Muƙabala.
Kuma kotu ta bayar da wannan umarnin ne har zuwa kammala bincike, kuma daga cikin hanyoyin binciken shi ne muƙabala.
Karin labarai: Wata Sabuwa: Malam Abduljabbar ya yi watsi da dakatar da muƙabala Har yanzu muna nan a kan tuhumar da mu ke yiwa Sheikh Abduljabbar – Malaman Kano Umarnin kotu na ranar Jumu’a kuwa, Barrister ya ce, ai kotun cewa ta yi a tabbatar an ci gaba da bin wancan umarni saboda haka babu inda kotu ta hana muƙabala.
Mun tuntuɓi Barista Ma’aruf Yakasai wanda shi ne ya nemi kotu ta dakatar da muƙabalar.
Ya kuma ce, ai yin zaman muƙabala ya saɓa da umarnin kotu na hana Malam Abduljabbar ɗin yin karatu.
Ya ce, “Idan aka zauna muƙabala ai an sake bashi dama ya karanto waɗannan abubuwan da ake maganar ya yi su na ba daidai ba kenan”.
Tun daren Juma’a ne Gwamnatin Kano ta fitar da sanarwa ta hannun Kwamishinan yaɗa labarai da a ciki ta ce, ta yi biyayya ga umarnin kotu a don haka babu Muƙabala ranar Lahadi.
BUK ta sanya ranar Jarabawar Post UTME.
Hakan na cikin wata sanarwa ce da jami’ar ta fitar a jiya juma’a.
A cewar jami’ar, shafin website da za ayi rajistar jarabawar ta gwaji wato Aptitude Test za a rufeshi da karfe goma sha biyu na daren juma’a sha biyu ga wannan wata.
Saboda haka jami’ar ta bukaci dalibai da ke neman gurbi a jami’ar da su tabbata sun cire takardar shaidar shiga ajin rubuta jarabawar wato examination slip tsakanin ranakun Alhamis zuwa sha biyar ga watan Maris.
Sai dai jami’ar ta ce, za a iya ci gaba da fitar da takardar ta slip wato shaidar shiga ajin rubuta jarabawar har zuwa ranar Laraba 17 ga wata.
‘Yan bindiga sun yi garkuwa da ma’aikatan filayen jiragen sama.
Rahotanni sun ce cikin wadanda ‘yan bindigar suka yi garkuwa da su, har da iyalan wani gida su shida da wata matar aure da ‘ya’yanta biyu.
Shaidun gani da ido sun ce ‘yan bindigar sun samu nasarar shiga rukunin gidajen ma’aikatan filin jirgin saman ne ta titin sauka da tashin jirage da ke cikin filin jirgin.
Lamarin ya kuma faru ne da misalin karfe goma sha biyu da rabi na daren jiya.
Kano: An naɗa masu bada shawara kan gidajen kallo da nishadi.
A cikin wata sanarwa mukaddashin sakataren karamar hukumar ta Ungogo Baffa B Chiroma ya fitar a jiya juma’a, ta ce nadin ya fara aiki ne nan take.
Wadanda aka nadan sun hada da: Kamal Ibrahim babban mai ba da shawara kan fasahar zamani, Abdurrashid Lawan mai ba shawara kan kungiyoyi masu zaman kansu, Abdulaziz Wane-wane mai ba da shawara kan shirin tallafawa matasa, Abubakar Musa Dansiba babban mai ba da shawara akan ilimi mai zurfi, Bello Musa mai ba da shawara akan masu saye da sayarwa Sauran sune: Usman Adamu Galadima mai ba da shawara kan hada kan jama’a, Shuaibu Umar Gayawa babban mai ba da shawara na biyu kan hada kan jama’a, Hadiyatullah Abdurrahman babban mai ba da shawara kan hada kan matasa, sai kuma Tijjani Bachirawa babban mai taimakawa shugaban karamar hukumar kan gidan kallo.
A bangare guda akwai: Abubakar Muhd, mai ba da shawara kan wasanni, Usman Coach Gayawa babban mai ba da shawara kan harkokin wasanni na biyu, Imam Umar mai ba da shawara kan asibitin dabbobi.
Haka zalika akwai: Auwal Abdussalam wanda aka nada a matsayin mai ba da shawara kan maganin gargajiya, Na’umma Ladan mai ba da shawara kan noman rani, Ibrahim Liti babban mai ba da shawara kan noman rani na biyu, Kwamared Na’iya Tudun Fulani babban mai ba da shawara kan hada kan matasa na biyu.
Sanarwar ta kuma ruwaito sunusu DJ Boss a matsayin babban mai ba da shawara kan nishadi, Rabi’u Adamu mai ba da shawara kan harkokin siyasa ta gabas, Yahaya Ali B-Mota mai ba da shawara kan Makabarta yayin da Musa Tijjani ya kasance mai ba da shawara kan dangantaka tsakanin kananan hukumomi.
Wata Sabuwa: Ba wanda ya isa ya yi min riga-kafin Korona – Yahaya Bello.
Yahaya Bello ya bayyana hakan ne ta cikin shirin siyasa na gidan gidan talabijin na Channels a daren jiya juma’a.
Ya ce, shi kalau yake babu wata alamar cuta da ya ke dauke da ita, saboda haka babu dalili da zai sa ayi masa rigakafin cutar covid-19.
Haka zalika gwamnan ya ce ba zai bari ayi wa al’ummar jihar ta Kogi allurar rigakafin cutar ta covid-19 ba domin kuwa bai gamsu da ingancin allurar ba.
A cewar sa, jihar Kogi tana da matsaloli da dama da ke damunta, wanda cutar corona ba ta daya daga cikinsu, saboda haka su a gurinsu Corona ba wata matsala bace.
‘Ƴan bindiga sun hallaka mutane biyu a Kano.
Ƴan bindigar sun afkawa wasu ƙauyuka a ƙananan hukumomin Rano da Garin Malam a daren Alhamis.
Garuruwan da suka afka wa sun haɗa da garin Dumawa da Garin Babba da kuma ƙauyen Gadar Jakai da ke ƙaramar hukumar Garin Malam.
Babban Kwamandan jami’an sintirin Bijilante na jihar Kano Muhammad Kabiru Alhaji ne ya bayyana hakan da yammacin ranar Juma’a.
Mutane biyun da suka rasa ransu sun haɗa da wani da ake kira da Ɗan Bunkure da kuma wani mai gadi da ake kira Ɗan Kadawa.
Kwamandan ya ƙara da cewa, ƴan bindigar da ke addabar wasu ƙauyuka a Kano sun shigo ne daga jihohin Zamfara, Katsina da Kaduna, inda suka yadda zango a ƙaramar hukumar Rano.
Ya ci gaba da cewa, sun bi sahun ƴan bindigar ne bayan rahoton da suka samu na harin da suka kai garin Rurum a ƙaramar hukumar Rano.
Sai dai a daren ranar Alhamis ƴan bindigar sun sake ɓulla a garin Mudawa da ke ƙaramar hukumar Garin Malam, inda jami’an Bijilante suka koresu.
Daga nan kuma sai suka sake ɓulla a ƙauyen garin Babba, inda a nan ma suka yi ba-ta-kashi da ƴan bindigar wanda daga bisani suka arce.
Har yanzu muna nan a kan tuhumar da mu ke yiwa Sheikh Abduljabbar – Malaman Kano.
Hakan dai na cikin wata sanarwa ta saƙon murya da Babban Sakataren zauren Dr.
Sa’id Ahmad Dukawa ya aike wa Freedom Radio.
Dukawa ya ce, “Sakamakon takunkumin da kotu ta ƙaƙabawa Abduljabbar kuma ba ta ɗage shi ba, hukumomi sun nusashshe mu cewa, zaman tuhumar da aka shirya ranar Lahadi ba zai yiwu ba”.
Ya ci gaba da cewa, “Amma Malamai suna nan a kan bakansu na tuhumar sa da zarar hukumomi sun bada izni”.
A ƙarshe zauren ya yi kira ga al’umma da su ci gaba da haƙuri, tare da bin umarni har zuwa lokacin da Allah zai ba da damar gabatar da zaman tuhumar.
Idan zaku iya tunawa, Zauren haɗin kan malamai da ƙungiyoyi na jihar Kano shi ne ya shigar da ƙorafi kan Malam Kabara a wajen Gwamnatin Kano.
Na yi imani Buhari ba ya bacci, tsokacin Jonathan, kan rashin tsaro a Nigeria.
Jonathan ya kuma shawarci shugaba Buhari da ya hadakan gwamnoni da jami’an tsaro da sauran masu ruwa da tsaki su rika aiki tare don kawo karshen matsaloli da kasar nan ke fuskanta a wannan lokaci.
‘‘Abin takaici ne yadda lamarin rashin tsaro ya kai a wannan lokaci kusan kullum sai anji labari marar dadi, musamman sace dalibai ‘yan makaranta don neman kudin fansa’’ ‘‘Na yi Imani idan har za a samu hadin kai tsakanin gwamnoni da jami’an tsaro da gwamnatin tarayya da sauran masu ruwa da tsaki nan ba da jimawa ba za a dakile matsalolin tsaro da ke addabr kasar nan’’ ‘‘Ni a matsayina na tsohon shugaban kasa na tabbata shugaba Buhari baya bacci gwamnoni suma basa bacci da su kansu uwa uba jami’an tsaro’’ inji Jonathan.
Tsohon shugaban kasar ya kuma yabawa shugaba Buhari bisa ga yadda ya ce yana kokari tare da aiki tukuru ba dare ba rana wajen ganin an kawo karshen matsalolin tsaro.
Sojan da ke samarwa ‘yan bindiga makamai ya shiga hannun hukuma.
Da ya ke zantawa da manema labarai a garin Gusau babban birnin jihar, mataimakin shugaban ma’aikatan fadar gwamnatin jihar Zamfara, Dr.
Bashir Muhammad Maru, ya ce, nan ba da jimawa ba, za a gano bakin zaren al’amuran tsaro a jihar, sakamakon asirin wasu da ke tonuwa.
Ya ce, sojoji ne suka samu nasarar kama daya daga cikinsu tare da budurwarsa wadanda suke zargin cewa karnukan farautar ‘yan bindiga ne.
Dr Bashir Muhammad Maru ya kuma ce an samu nasarar kama sojan ne sakamakon hadin kai da jama’a suka bai wa jami’an tsaro wajen basu bayanan sirri kan ayyukan batagari da ke cin kararsu ba babbaka a jihar.
‘‘Kamar yadda mai girma gwamna dama ya sha fada a baya na zargin cewa akwai batagari a kowanne bangare da ke taimakawa ‘yan bindiga, wannan kame da sojojin su ka yi, ya tabbatar da zargin da su ka yi tun da fari’’ a cewar Bashir Muhammad Maru.
Buhari ga hafsoshin tsaro: Wajibi ne ku kawo karshen ‘ayyukan ‘yan ta’adda kafin faduwar daminar bana.
A cewar-sa jami’an tsaron suna da wa’adin ‘yan makwanni ne kawai a gabansu da ya debar musu don dakile matsalolin tsaro da kasar nan ke fuskanta.
Muhammadu Buhari ya bayyana hakan ne a yau juma’a lokacin da ya ke rantsarwa tare da kara girma ga sabbin manyan hafsoshin tsaron a fadar Asorok.
Shugaba Buhari ya ce yana fata kafin saukar daminar bana hafsoshin tsaron za su dakile matsalolin tsaro wanda hakan zai bai wa manoma damar komawa gonakinsu don samar da abinci ga kasa.
Muhammadu Buhari ya kuma bukace su da su bai wa hazikai daga cikin jami’ansu dama don su yi amfani da kwarewar da su ke da shi wajen fuskantar barazanar tsaro da ake fama da ita a wannan lokaci.
Manyan hafsoshin tsaron da aka karawa girma tare da rantsar da su sun hada da: babban hafsan tsaron kasar nan Janaral Lucky Irabor da babban hafsan sojin kasa laftanal Janar Ibrahim Attahiru, Vice Admiral Awwal Zubairu babban hafsan sojan ruwa da kuma Air Marshal Isiaka Amoo, babban hafsan sojin sama.
Wata Sabuwa: Malam Abduljabbar ya yi watsi da dakatar da muƙabala.
Malam Kabara ya bayyana hakan ne, ta bakin lauyan sa Barista Rabi’u Shu’aibu Abdullahi.
Lauyan ya ce, su ba su samu umarnin kotun ba sai dai kawai a kafafen yaɗa labarai.
Labarai masu alaka: Janye Muƙabala: Da alƙalin da lauyan su shirya abin da za su faɗa wa Allah – Martanin Dr.
R/Lemo Na amince da umarnin kotu na dakatar da muƙabala – Ganduje Ya ci gaba da cewa, ko a baya da kotun ta bada umarnin dakatar da Malam Abduljabbar daga karatu ba a sanar da su ba, sai dai kawai sun gani a kafafen sada zumunta.
“Idan mutane suka lura da odar kotun ko sunan Sheikh Abduljabbar ba bu a jiki, kuma ba a kai masa takardar cewa za a zauna a kotu ba”.
Ya ƙara da cewa, saboda haka su ba sa cikin waɗanda ake yin shari’ar da su a gaban kotun, kuma har yanzu suna nan a shirye domin zuwa muƙabala ranar 7 ga wata kamar yadda gwamnati ta ba su a rubuce.
Wannan dai na zuwa ne sa’o’i kaɗan bayan da wata kotun majistiri da ke Kano ta bada umarnin dakatar da Gwamnatin Kano daga shirin muƙabalar.
Janye Muƙabala: Da alƙalin da lauyan su shirya abin da za su faɗa wa Allah – Martanin Dr. R/Lemo.
A wani saƙo da ya wallafa ta shafin sa na Facebook ya ce, “Da alƙalin da lauyan su shirya abin da za su faɗa wa Allah”.
Da Alkalin da lauyan su shirya abin da za su fadawa Allah.
Posted by Muhammad Rabi’u Rijiyar Lemo on Friday, March 5, 2021  Bayyana wannan martani da ya yi ya bai wa wasu damar zuwa tare da bayyana ra’ayoyinsu a kai.
Na amince da umarnin kotu na dakatar da muƙabala – Ganduje.
Gwamnan ya bayyana hakan ne ta bakin Kwamishinan shari’a na jihar Barista Musa Abdullahi Lawal.
Kwamishinan ya ce, wannan Gwamnatin ba ta karya umarnin kotu, saboda haka za ta yi biyayya da umarnin musamman ganin kotun tana da hurumin bayar da shi.
Ya ci gaba da cewa, ai ba daidai ba ne a ce kotu ta bai wa Gwamnatin umarni kuma ta ƙi ba, a don haka yanzu babu batun zaman muƙabala ranar Lahadi.
Yanzu-yanzu: Kotu ta dakatar da Ganduje daga shirya Muƙabalar malamai.
Hakan ya biyo bayan ƙarar da wani lauya Barista Ma’aruf Yakasai ya shigar na neman a dakatar da muƙabalar.
A yayin zaman kotun na yau Jumu’a mai shari’a Muhammad Jibril ya bada umarni dakatar da Muƙabalar har zuwa ranar 22 ga watan Maris da muke ciki.
Ƙarin bayani zai zo nan gaba .
Nigeria: An yiwa mutum na farko riga-kafin Korona.
Cyprian Nyong ya karbi allurar rigakafin ne yau a birnin tarayya Abuja.
Dr Cyprian dai ya kasance daya daga cikin likitoci da suka fara aikin yaki da cutar corona tun a shekarar da ta gabata (2020).
Yanzu dai ya kasance ma’aikacin lafiya na farko haka zalika dan Nigeria na farko da aka fara yiwa allurar rigakafin na covid-19.
Shugaban hukumar kula da cibiyoyin lafiya a matakin farko Dr.
Faisal Shu’aib ne yayi masa allurar a bainar jama’a.
Ganduje ya yi watsi da shawarar Sarkin Musulmi kan muƙabala.
Da yake zanta wa da Freedom Radio Kwamishinan al’amuran addini na Kano Dr.
Muhammad Tahar Adamu Baba Impossible ya ce, basu samu saƙon Nasril Islam ba.
Ya ce, “Yadda kowa ya ke ji muma haka muka ji, kuma mu ba a ƙarƙashin ƙungiyar mu ke ba, wannan zama yana nan daram”.
Dangane da cewa zaman tuhuma za a yi ba Muƙabala ba, Baba Impossible ya ce, ba tuhuma ko husuma ce, ko kuma rigima aka kira ta sai an yi wannan zama.
Impossible ya ce, tuni shirye-shirye sun yi nisa lokaci kawai ake jira domin a fafata.
‘Yan bindiga sun kai farmaki a garin Tiga.
Lamarin dai ya faru ne da misalin karfe daya na dare inda ‘yan bindigar suka yi kokarin kutsa kai cikin gidan mutumin mai suna Alhaji Rabi’u Tiga.
A cewar dan uwan Alhaji Rabi’u Tiga, Abdullahi Shehu, ya ce, “bayan zuwan ‘yan bindigar gidan sunyi ta faman harbin kofar da bindigoginsu don ta bude amma kofar bata bude ba kuma daga nan ne dan uwan nasa ya shaida masa abinda ke faruwa ta wayar tarho”.
“Bayan kofar taki budewa sai suka kama makocinsa Sulaiman domin ya nuna musu wata kofar da zasu iya shiga gidan amma yace bai sani ba sai sukai ta dukansa har sai daya suma, a yanzu haka yake kwance a Asibiti yana karbar magani”.
Yanzu-yanzu: Ɗan majalisar tarayya mai wakiltar Gwaram ya rasu.
Ɗan majalisar tarayya mai wakiltar ƙananan hukumomin Ƙunci da Tsanyawa a Kano ne ya sanar da rasuwar ta shafinsa na Facebook.
Innalillahi wa’inna aihi rajiun, Allahu Akbar Allahu Akbar, Allahu Akbar.
This is to announce the death of Hon Alh… Posted by Engr Sani Bala on Thursday, 4 March 2021  Ƙarin bayani zai zo nan gaba.
Muna addu’ar Allah ya gafarta masa.
Za a samar da tashoshin manyan motoci a titin Kano zuwa Abuja – Fashola.
Ministan ayyuka da gidaje Babatunde Raji Fashola ne ya bayyana haka bayan kammala taron majalisar zartarwa ta kasa.
‘‘Na gabatar da mukalu da dama a yayin taron wanda daya daga ciki shine aikin sabunta kwantiragin da aka bayar a baya na kwaskwarimar titin Kano zuwa Abuja.’’ “A baya dai kwaskwarimar titin aka bayar kawai amma yanzu cikakken aiki za ayi inda za a sake aikin titin baki daya ta kowane bangare.” “Majalisar zartarwar ta amince da bukatar da muka gabatar na neman sauya fasalin aikin wanda a baya aka tsara za ayi akan naira biliyan dari da hamsin da yanzu kuma an mai da shi naira biliyan dari bakwai da casa’in da bakwai da miliyan dari biyu da talatin da shida” acewar Fashola.
A sabon aikin bayan gina sabon titi da fadada shi za a kuma gina tashohsin manyan motocin dakon kaya da kuma samar da wuraren awun kaya da toll gates da kuma wasu kananan hanyoyi na gefen titi tsakanin jihohin Kano, Kaduna, Niger da kuma birnin tarayya Abuja.
Buhari ya kara sama da Naira Biliyan 600 a aikin titin Kano zuwa Abuja.
Majalisar ta ce a yanzu za a kashe Naira Biliyan dari bakwai da casa’in da bakwai da miliyan dari biyu ne wajen gudanar da aikin.
Wannan dai na nuna cewa an samu karin Naira Biliyan dari shida da arba’in da biyu da miliyan dari biyu akan yadda aka tsara za a gudanar da aikin tun farko, a baya dai an tsara za a gudanar da aikin ne akan Naira Biliyan dari da hamsin da biyar.
Ministan ayyuka da gidaje Babatunde Raji Fashola ne ya bayyana haka ga manema labarai a jiya laraba jim kadan bayan kammala taron majalisar zartarwa ta kasa.
A cewar ministan tun farko an tsara aikin kwaskwariman titin ne akan kudi naira biliyan dari da hamsin da biyar ga kamfanin Julius Berger.
Tsaro: An sanya dokar taƙaita zirga-zirga a Jangeɓe.
Wannan dai na zuwa ne biyo bayan rikicin da ya barke a garin na Jangebe kwana daya bayan sakin dalibai mata da ‘yan bindiga su ka yi garkuwa da su.
Rahotanni sun ce jami’an tsaro sun harbi wani mazaunin garin na Jangebe sanadiyar tarzomar da ta tashi, wanda yanzu haka an kwantar da shi a asibiti don kula da lafiyarsa.
Bayanai sun ce tun farko al’ummar garin na Jangebe sun nuna rashin jin dadinsu game da yadda gwamnatin jihar take gudanar da lamuran daliban da aka ceto su daga hannun ‘yan bindigar.
A cikin wata sanarwa mai dauke da sa hannun kwamishinan yada labaran jihar Sulaiman Tanau Anka, ta ce an dau matakin ne da nufin dakile yaduwar tarzomar.
‘‘Mun samu labaran sirri da ke cewa ‘yan bindiga suna amfani da kasuwar Jangebe wajen gudanar da harkokinsu, inda anan ne suke samun kayayyakin masarufi saboda haka muka yanke shawarar rufe kasuwar garin zuwa wani lokaci’’ a cewar kwamishinan yada labaran.
Abin da ya sa muka gaza biyan kuɗin jami’an zaɓe – Farfesa Sheka.
Shugaban hukumar Farfesa Garba Ibrahim Sheka ya ce, halin matsin tattalin arziƙi da ake ciki shi ne ya haifar da tsaiko wajen biyan ma’aikatan.
Sheka ya bayyana hakan ne ta cikin shirin Barka da Hantsi na nan Freedom Radio da safiyar ranar Alhamis.
A cewar sa, hukumar na jin ba daɗi kan rashin biyan jami’an haƙƙoƙinsu, kuma sun fara biyan wani ɓangaren daga ciki.
Labarai masu alaka: Rahoto : Ganduje zai kashe fiye da Naira biliyan 2 wajen zaben kananan hukumomin Siyasar Kano: Mahangar masana kan zaben kananan hukumomi Ko da aka tambaye shi kan maganar da ya taɓa yi a baya cikin shirin na cewa, Gwamnatin Kano ta basu dukkan kuɗaɗen gudanarwa sai ya musanta hakan.
Sheka ya ce, an bada sahalewar fitar da kuɗin ne ba wai gaba ɗaya kuɗin gwamnati ta biya ba.
A ranar 16 ga watan Janairun da ya gabata ne aka gudanar da zaɓen ƙananan hukumomin na Kano.
Sai dai har yanzu jami’an wucin gadi da hukumar ta ɗauka suna ci gaba da kokawa kan rashin biyan na su haƙƙoƙinsu.
Rashin Tsaro: Ƴan bindiga sun sace mahaifiyar wani attajiri tare da ajalin mutum guda a Kano.
Rahotonni sun ce, ƴan bindigar sun shiga garin ne da misalin ƙarfe 1 na daren Talata, inda suka yi awon gaba da mahaifiyar wani attajiri Alhaji Yusuf Jibrin.
Wani mazaunin garin ya shaida wa Freedom Radio cewa, tun da farko maharan sun buɗe wuta kan mai uwa da wabi, inda suka harbi mutane uku.
Sannan suka yi awon gaba da wani dattijo Alhaji Yusuf Jibrin wanda mahaifi ne ga attajirin da kuma uwar gidansa Hajiya Asabe Jibril.
A hanya ne kuma suka saki mahaifin nasa bayan da suka jikkata shi.
Mazaunin garin ya ƙara da cewa, ɗan uwan sa da ke cikin waɗanda harbi ya shafa Abba Yusuf Gwaɗɗu, ya rasu a asibitin Aminu Kano bayan sallar magaribar ranar Laraba.
Yayin da sauran waɗanda harbin ya shafa da magidancin da ya kuɓuta ke ci gaba da samun kulawar jami’an lafiya.
Ya ce, ba su samu ɗaukin jami’an tsaro ba a lokacin da lamarin ke faruwa har sai bayan tsawon lokaci.
Rundunar ƴan sandan jihar Kano ta tabbatar da faruwar lamarin ta bakin mai magana da yawun ta, DSP Abdullahi Haruna Kiyawa.
Ya ce, mutane biyu ƴan bindigar suka yi garkuwa da su kuma tuni jami’an su, sun samu nasarar kuɓutar da ɗaya daga ciki, sun kuma shiga bincike domin ceto matar.
Wannan hari dai na zuwa ne ƙasa da mako guda bayan da sabon Kwamishinan ƴan sandan Kano ya kama aiki.
Sarkin Musulmi ya yi watsi da shirin muƙabala da Malam Abduljabbar.
Sarkin ya bayyana hakan ne ta cikin wata sanarwa da ƙungiyar Jama’atu Nasril Islam da ya ke shugabanta ta fitar ta hannun babban sakataren ta Dr.
Sanarwar ta ce, a baya ta yaba wa Gwamnatin Kano dangane da matakin da ta ɗauka na dakatar da Malam Abduljabbar Kabara daga karatu tare da rufe masallacinsa.
A cewar ƙungiyar, la’akari da kalaman malamin to babu buƙatar shirya wani zaman muƙabala tare da shi.
A ƙarshe JNI ta ce, ita da mambobinta sun cimma matsaya kan cewa, ba za su shiga duk wani taro da aka shirya domin tattauna wa da malamin ba.
Nasril Islam ta ce, tana fata Gwamnatin Kano za ta yi la’akari da wannan matsaya da ta ɗauka domin sauya matsaya.
A ranar Lahadi ne Gwamnatin Kano ta shirya gabatar da wannan muƙabala da ta ce, Mai Alfarma Sarkin Musulmi zai zamo babban baƙo.
Ci gaban wannan labari zai zo nan gaba.
Yanzu Yanzu: ‘Dan ‘Dahiru Mangal ya rasu sakamakon hatsarin babur.
Daya daga cikin ‘ya’yan fitaccen attajirin nan da ke jihar Katsina Alhaji Dahiru Mangal wato Nura Dahiru Mangal ya rasu sanadiyar hatsari da ya yi a yau laraba 03 ga watan Maris.
Rahotanni sun ce Nura wanda ya ke da shaidar karatun Digiri na biyu wato Master Degree a jami’ar London ya rasu ne sanadiyar hatsarin da ya yi lokacin da ya ke tuka babur din tsere wato power bike akan hanyar Dutsinma zuwa Katsina.
Jaridar Solacebase ta ruwaito cewa, a gobe alhamis ake sa ran za a gudanar da jana’izarsa a gidan mahaifinsa da ke garin Katsina da misalin karfe goma na safe.
Majalisar dokokin Kano ta nemi a haramtawa kwastam aiki a cikin gari..
Bukatar ta biyo bayan kudurin gaggawa da dan majalisa mai wakiltar karamar hukumar Gezawa Alhaji Isyaku Ali Danja ya gabatar a zaman majalisar a ranar Laraba 03 ga watan Maris.
Da yake gabatar da kudurin, Alhaji Isyaku Ali Danja, ya ce, wasu jami’an hukumar yaki da fasakwauri da ke kan hanyar ne suka biyo mtumin wanda mazaunin cikin garin Kano ne amma yana ziyartar danginsa a karamar hukumar Gezawa inda suka harbe shi har ta kai motarsa ta yi hatsari ya rasa ransa.
Haka kuma ya ce, binciken da aka yi yayin hatsarin na sa ya nuna cewa babu komai a cikin motarsa wadda jami’an hukumar ke zaton cewa ya debo kayan fasakwauri ne a cikinta.
‘‘Kamata ya yi majalisar ta yi duk mai yiwuwa wajen ganin an biya iyalansa diyya kasancewar an hallaka shi ne bisa ganganci’’.
‘‘Haka zalika wajibi ne a haramtawa jami’an hukumar gudanar da aiki a cikin gari wanda ake zarginsu da biyo masu ababen hawa a cikin gari a guje wanda hakan kuwa ya saba da ka’idar aikinsu’’ a cewar Ali Isyaku Danja.
Bayan kammala gabatar da kudurin ne, mambobin majalisar da suka hadar da mataimakin shugaban majalisar Zubairu Hamza Massu, da tsohon shugaban masu rinjaye na majalisar Alhaji Kabiru Hassan Dashi da mamba mai wakiltar karamar hukumar Ungogo Aminu Sa’adu suka goyi bayan kudurin tare dayin karin bayani kan irin hallaka mutanen da jami’an na Kwastam ke yi.
Kamata yayi a tsawaita dokar hana zirga-zirgar jirage zuwa wasu jihohin – ACF.
A jiya Talata ne Buhari ya ayyana Zamfara a matsayin “yankin da aka haramtawa jirage yin shawagi” sannan ya haramta duk wasu ayyukan hakar ma’adanai a jihar.
Umarnin, wanda mai ba shi shawara a kan harkokin tsaro, Babagana Monguno ya bayyana, ya biyo bayan sakin daliban 279 na Makarantar Sakandaren Gwamnati da ke Jangebe a karamar Hukumar Talata-Mafara da ’yan bindiga suka sace.
A wata sanarwa a yau laraba da shugaban kungiyar ta ACF Audu Ogbeh ya fitar na yabawa da umarnin, sai dai yace akwai bukatar yin irin wannan umarnin a wasu jihohi kamar Benue Taraba da Borno inda ake rade-radin cewa jirage masu saukar ungulu suna yawan ajiye makamai don ‘yan fashi da masu tayar da kayar baya.
Babu dole ga wanda ba ya son a yi masa riga-kafin Korona – Buhari.
Karamin Ministan lafiya na kasar nan Olorunnimbe Mamora ne ya bayyana hakan a Abuja.
Sai dai ya ce wani hanzari ba gudu ba, domin kuwa duk wanda zai fita daga kasar nan sai ya gabatar da shaidar da ke nuna an yi masa rigakafin cutar corona.
Corona: Ba wanda zai je Hajji sai wanda aka yiwa Rigakafi inji Saudiyya A talatar nan ne Najeriya ta karbi kusan miliyan 4 na rigakafin corona, karkashin shirin samar da allurar rigakafin corona ga matalautan kasashe.
Badakalar kayan tallafi: Za mu gudanar da bincike a hukumar ‘yan gudun hijira – Muhuyi.
Shugaban hukumar Barista Muhuyi Magaji Rimin Gado ne ya tabbatar da hakan lokacin da ya karbi bakuncin sabon Kwamishinan hukumar ICPC mai kula da shiyyar Kano Barista Ibrahim Kagara.
Barista Muhuyi Magaji ya nuna bacin ransa kan yadda wadanda aka dorawa alhakin raba kayan tallafin suke yunkurin karkatar da akalar kayan don biyan bukatarsu, inda ya ce babu gudu babu ja da baya wajen zakulo wadanda suka aikata almundahar domin hukunta su.
A na sa jawabin tun da fari, sabon babban jami’in hukumar yaki da cin hanci da rashawa ta ICPC mai kula da shiyyar Kano Barista Ibrahim Kagara, ya yi alakwarin yin aiki da hukumar karbar korafi ta jihar Kano domin yakar duk wani nau’i na cin hanci da rashawa a Kano da ma kasa baki-daya.
Barista Kagara ya ce cin hanci da rashawa wani mummunan kalubale ne da kasar nan ke fuskanta, a don haka akwai bukatar kawar da shi domin ciyar da kasar gaba.
Za a samar da cibiyar dawo da layukan da suka bata a kasar nan – NCC/NIMC.
Hakan na cikin wata sanarwa ta hadin gwiwa tsakanin NCC da NIMC suka fitar.
An cimma wannan matsaya ne a zama na hudu na kwamitin ministoci kan rijistar katin dan kasa da layin waya.
Kamar yadda sanarwar ta bayyana rijistar katin dan kasa ta NIN da akan iya yi a kan waya an kara tsawaita ta daga shekara daya zuwa shekara biyar.
Akwai yiwuwar janye yajin aikin kungiyar masu safarar kayan abinci zuwa kudu.
Kungiyar ta amince da janye yajin aikin ne sakamakon shiga tsakanin da wasu gwamnonin kasar su ka yi a wata ganawa ta musamman a Abuja.
Haraji: Gamayyar kungiyoyin masu Abinci da dillalan Shanu za su tsunduma yajin aiki  Idan dai za a iya tunawa kungiyar ta shiga yajin aikin ne kan abinda ta kira cin zarafi da kuma kashe mambobinta da ake yi.
Duk da hatsaniyar da ta faru, karshe gwamnan Gombe ya nada Danladi Sanusi a sarautar Mai Tangale.
Nadin nasa na cikin wata sanarwa ce mai dauke da sa hannun daraktan yada labarai na gidan gwamnatin jihar Gombe Isma’ila Uba Dan Misili.
Sanarwar ta ruwaito gwamnan na cewa, kamar yadda dokar nadi da sauke sarakunan gargajiya ta jihar Gombe ta shekarar dubu biyu da ashirin ta zayyana, Alhaji Muhammad Inuwa Yahaya ya nada Malam Danladi Sanusi Maiyamba a matsayin sabon basaraken kasar Tangale.
Sanarwar ta ruwaito kwamishinan kananan hukumomi da masarautun gargajiyar na jihar Gombe Ibrahim Dasuki Jalo na bayyana amincewar gwamnan wajen nadin Danladi Sanusi Maiyamba a matsayin sarautar Mai Tangale.
Kwamishinan ya kuma mikawa sabon basaraken kasar ta Tangale wasikar nadin nasa a gidansa da ke Poshiya a karamar hukumar Billiri.
Abin da ya sanya muka hana jirage shawagi a Zamfara – Buhari.
Babban mataimaki na musamman ga shugaban kasa kan harkokin yada labarai Malam Garba Shehu ne ya bayyana haka yayin zantawa da jaridar Daily Trust.
‘‘Babu yadda za ayi gwamnati ta zura ido tana gani batagari suna amfani da jirage wajen tada tarzoma a kasar nan, wannan dalili ya sa gwamnati ta haramtawa jirage shawagi a sararin samaniyar jihar Zamfara’’ a cewar Malam Garba Shehu.
‘‘Mun samu labarai daga kafa mai karfi da ke cewa ana bani gishiri in baka manda tsakanin ‘yan bindiga da masu safarar makamai’’ ‘‘Su bada makamai su kuma ‘yan bindiga su basu gwala-gwalai, inda masu safarar makaman ke jefawa ‘yan bindigar makamai ta sama’’ inji babban mataimaki na musamman ga shugaban kasar.
Idan za a iya tunawa a jiya ne gwamnatin tarayya ta sanar da haramtawa jiargen sama shawagi a sararin samaniyar jihar Zamfara da kuma hana masu hakar ma’adinai gudanar da aiki a jihar.
Mun hana jirage shawagi a sararin samaniyar jihar Zamfara ne saboda muna zargin jiragen suna jefawa ‘yan bindiga makamai inji Buhari.
Zai yi wuya a kawo karshen corona a 2021 – WHO.
 A cewar Daraktan bada agajinn gaggawa na WHO Michael Ryan ya ce, ba zai yiwu ayi tunanin cewa za a kawar da kwayar cutyar corona a a ƙarshen shekarar da muke ciki ba.
 Ya ce, abinda kawai za a iya kokari akai shi ne samar da wadatattun asibiti don dakile illar da take yiwa wadanda ta kama, da kuma mayar da hankali wajen yiwa mutane allurar rigakafi.
 Ryan ya ce idan allurar rigakafin ta fara tasiri ba kawai a kan masu cutar zata tsaya ba, za yi tasiri wajen dakile yaduwar ta tsakanain al’umma.
An rufe wasu cibiyoyin lafiya a Kano – Dakta Tijjani.
 Wannan dai na cikin wata sanarwa da hukumar kula da lafiya da Cibiyoyin lafiya na jihar Kano ta fitar mai dauke da sa hannun sbabban sakataren hukumar Dakta Usman Tijjani Aliyu.
 Sanarwar ta bayyana cewa an rufe cibiyoyin ne sakamakon rashin cika ka’idojin da hukumar ta sanya na sabubta rijisatarsu a kowacce shekarar.
 A cewarsa asibitocin da aka rufe sun hadar da asibitin ido da ke kan titin Civic centre da asibitin hakori na Orbit da ke Sabon Titin Mandawari da asibitin hakori na ABC da ke kan titin zariya.
 Dakta Tijjani Aliyu ya ce daga fara zagayen duban asibitin a farkon makon da muke ciki, hukumar ta rufe asibnitin Baraka da ke unguwar Darmanawa, da asibitin M.
da ke hanyar Ribadu a karamar hukumar Tarauni.
 A cewarsa matakin rufe su ya biyo bayan sabawa umarnin sabunta rijstar su da hukumar ta umarce su suyi duk shekarar, a don haka za a ci gaba da rufe wuraren har sai sun cika ka’ida.
Harin ‘yan bindiga ya yi sanadiyyar mutuwar mutane shida – El-rufa’i.
 Kwamishinan Tsaro na cikin gida Samuel Aruwan ne ya bayyana hakan a cikin wata sanarwa da ya fitar a daren jiya Talata.
 Aruwan ya ce an kashe mutane shida a wasu hare-haren yan bindiga da ya faru a kananan hukumomin Igabi da Kauru, kamar yadda hukumomin tsaro suka bayyana.
 A  cewar sa a karamar hukumar Igabi yan fashin sun tare hanyar Birnin Yero-Tami, kuma sun kashe mutum daya tare da jikkata mutum daya kuma yanzu haka yana karbar magani a asibiti.
 Aruwan ya kuma ce, a kauyen Gwada da ke karamar hukumar Igabi wani harin da ‘yan bindiga suka kai ya yi sanadin mutuwar mutum biyu, sai kuma wani harin da yan bindigar suka mamaye Ungwan Kure, suka kashe mazauna yankin biyu.
 Hakazalika, ‘yan bindigar sun kai hari kan matsugunan Amawan Dadi Rugan Jauru da ke karamar hukumar Kauru kuma tare da harbe mutum guda.
Cin Zarafi: Wata mata ta ƙyatta wa ƴar kishiyar ta ashana a matancinta.
Mai magana da yawun rundunar SP Ahmed Muhammed Wakil ta cikin wata sanarwa da ya fitar, ya ce, wadda ake zargin ta lakada dukan kawo wuka ga ‘yar kishirta mai suna Zahra Abdullahi mai shekaru takwas (8).
Haka zalika Aisha Abdullahi ta zane Zahra da wayar wutar lantarki sannan ta kyatta a shana a cikin matocinta.
Tun farko dai sakatariyar kungiyar da ke rajin yaki da cin zarafin mata ta jihar Bauchi Talatu Musa ce ta kamo matar mai suna Aisha Abdullahi mazauniyar unguwar Kofar Durmi zuwa ofishin binciken manyan laifuka na rundunar ‘yan sandan jihar Bauchi.
‘‘Zahra ta yaga kayanta ne lokacin da ta ke bacci lamarin da ya fusata kishiyar babarta wato Aisha Abdullahi ta dauki wayar wuta ta zaneta sannan ta kona matancinta da ashana, lamarin da ya janyo ta samu munanan raunuka’’ A cewar Talatu Musa.
Har yanzu bamu tsayar da ranar fara rajistar jarabawa ba-JAMB.
 A don haka hukumar ta shawarci jama’a da su kaucewa wani shafin tiwita na bogi da ke bayar da sanarwar sanya ranar rubutawar.
 Wannan na cikin wata sanarwa da mai magana da yawun hukumar ta JAMB Dr Fabian Benjamin ya fitar a yau.
 A gefe guda kuma a jiya ne hukumar ta fitar da sanarwar cewa za ta kammala aikin bayar da guraben karatu a manyan makarantun kasar nan a ranar 15 ga watan Yuni mai zuwa.
Yahya Koshak, Mutumin da ya fara Yashe Rijiyar Zamzam Ya Rasu.
Dr Yahya Koshak ya rasu ne a jiya litinin daya ga watan Maris.
Ya kasance tsohon darakta janar na hukumar kula da albarkatun ruwa ta kasar Saudiya.
A cikin wata sanarwa da kwamitin ‘Haramain’ da ke kula da masallatan harami biyu da ke biranen Makkah da Madina ta fitar, ta ce, Injiniya Yahya Koshak shine mutum na farko da ya fara shiga cikin rijiyar Zamzam wanda aka sani a tarihi yayin wani aikin kwaskwarima da aka yiwa rijiyar a alif da dari tara da saba’in da tara (1979) lokacin mulkin Sarki Khalid.
Sanarwar ta kuma yi addu’ar All..
ya jikansa ya bai wa iyalansa hakurin jure rashi.
Buhari ya haramta shawagin jiragen sama a sararin samaniyar jihar Zamfara.
Mashawarcin shugaban kasa kan harkokin tsaro Manjo Janar Babagana Munguno mai ritaya ne ya tabbatar da hakan yau ga manema labaran fadar shugaban kasa, bayan kammala taron majalisar koli kan harkokin tsaro ta kasa.
Shugaban kasa Muhammadu Buhari ne ya jagoranci zaman majalisar na yau, a fadarsa da ke Abuja.
Ta cikin sanarwar, shugaba Buhari ya umarci ma’aikatar tsaro da mashawarcinsa kan harkokin tsaro da aike da sojoji tare da ingantattun kayan aiki domin tabbatar da tsaro da zaman lafiya a yankin.
Haka zalika shugaba Buhari ya kara da cewa tuni jami’an tsaron sirri na kasar nan suka fara sanya ido tare da bibiyar wandada ake zargi da tayar da tarzoma domin kakkabe su.
Satar Dalibai: Ganduje ya sake rufe wasu makarantun kwana..
A cewar gwamnatin, daukar wannan matakin na rufe makarantun Tsangayun na kwana yana alaka ne da sace ‘yan makarantar mata ta Jangebe da ke jihar Zamfara wadanda aka sako su a yau talata da kuma dalibai da aka sace a karamar hukumar Kagara da ke jihar Niger.
A cikin wata sanarwa mai dauke da sa hannun shugaban hukumar kula da makarantun Tsangayu na jihar Kano Gwani Yahuza Gwani Dan Zarga, ta ruwaito gwamnan na Kano na cewa, a baya-bayan nan gwamnati ta rufe makarantun kwana guda goma sha biyu a matsayin wani mataki na kare lafiyar dalibai.
“Gwamnati tana umartar iyayen yara da su gaggauta zuwa su kwaso ‘ya’yansu daga makarantun Tsangayar ba tare da bata lokaci ba” A cewar Gwamna Ganduje.
Gwamnatin Yobe ta rufe dukkannin makarantun kwanan jihar.
Kwamishinan ilimin jihar  Dr.
Muhammed Idris ne ya bayyana haka a lokacin da ya ke ganawa da manema Labarai a Damaturu babban birnin jihar.
‘‘Mun bada umarnin rufe dukkannin makarantun sakandire ne don kare lafiyar daliban’’ a cewar Kwamishinan.
Kwamishinan ya kara da cewa, ma’aikatar ilimin za ta yi aiki da hukumomin tsaro da ke jihar don tabbatar da cewa an bada tsaron da ya dace a makarantun kafin komawar daliban.
Darajar Rai: An ƙone ɓarawon babur a Wudil.
Lamarin ya faru ne a jiya Litinin bayan da aka zargi matashin da satar babur a ƙofar bankin Zenith da ke Wudil.
Fusatattun matasan sun bi bayan sa tare da yi masa ihun ɓarawo-ɓarawo yayin da ya nufi Garin-Dau da ke ƙaramar hukumar Warawa.
Shugaban ƴan sintiri na jihar Kano Muhammad Kabiru Alhaji ya ce, sun yi iya ƙoƙarin su domin su ceci ransa amma lamarin ya ci tura.
‘‘Jami’an mu sun yi iya kokarinsu wajen ceto shi daga hannun matasa don mika shi gaban kuliya amma lamarin ya ci tura’’ a cewar MK Alhaji.
Muhammad Kabiru Alhaji ya kuma ce, tuni suka miƙa gawar mamacin ga ƴan sanda.
‘‘A bangare guda mun kuma kama wasu matasa da ake zarginsu da satar Awakai’’ inji shugaban kungiyar ‘yan sintirin na Vigilante.
Buhari ya umarci jami’an Civil Defence su koma gadin makarantu.
Wannan dai na zuwa ne a lokaci guda da ake ci gaba da samun yawaitar hare-haren ‘yan bindiga wadanda ke sace dalibai a arewacin kasar nan.
Ministan harkokin cikin gida, Ogbeni Rauf Aregbesola ne ya ba da wannan umarnin a jiya a birnin tarayya Abuja, lokacin da ya ke ganawa da sabon shugaban hukumar tsaron ta Civil Defence, Ahmed Audi.
Aregbesola, ya ce, abin takaici ne yadda ake samun yawaitar satar dalibai a baya-bayan nan ‘‘Sabon salon da ‘yan bindigar suka fito dashi wajibi ne mu dakile shi, adon haka lokaci yayi da hukumar tsaro ta Civil Defence  za ta hada kai da sauran hukumomin tsaro don samar da tsaro a makarantun kasar nan.
Tsaro: Buhari yana ganawa da masu ruwa da tsaki kan harkokin tsaro.
Taron shine irinsa na farko da shugaban kasar ya ke yi da sabbin manyan hafsoshin tsaro bayan nada su a watan Janairu.
Cikin wadanda suka halarci taron akwai mataimakin shugaban kasa, Farfesa Yemi Osinbajo; sakataren gwamnatin tarayya, Boss Mustapha; shugaban ma’aikatan fadar shugaban kasa, Farfesa Ibrahim Gambari da kuma mai bai wa shugaban kasa shawara kan harkokin tsaro manjo Janar Babagana Monguno mai ritaya.
Haka zalika sauran wadanda suka halarci taron sun hada da ministoci: Manjo Janar Bashir Salihi Magashi mai ritaya, ministan tsaro da  ministan harkokin cikin gida, Ogbeni Rauf Aregbesola, ministan kula da ‘yan sanda, Muhammad Maigari Dingyadi da kuma ministan harkokin kasashen waje, Geoffrey onyeama.
A bangaren jami’an tsaro akwai: babban hafsan tsaron kasar nan Manjo Janar Lucky Irabor, babban hafsan sojin kasa, Manjo Janar Ibrahim Attahiru, da takwaransa na sama Air Vice Marshal Isiaka Oladayo Amoo, da kuma babban hafsan sojin ruwa Rear Admiral Awwal Zubairu Gambo.
Haka kuma shima sufeto Janar na ‘yan sanda Muhammed Adamu da shugaban hukumar tsaron sirri ta DSS Yusuf Magaji Bichi da kuma shugaban hukumar leken asiri ta kasa (NIA)  Ambasada Ahmed Rufai da takwaransa na leken asiri na soji Manjo Janar Samuel Adedayo suna cikin mahalrta taron.
Sarkin Kagara ya rasu kwanaki kadan bayan sako daliban da aka sace.
An fara nadashi a matsayin sarkin Tegina na goma sha shida a alif da dari tara da saba’in da daya (1971) Kafin daga bisani a ranar daya ga watan Janairun a alif da dari tara da tamanin da biyu aka daga darajarsa zuwa sarki mai daraja ta biyu a masarautar Kagara bayan rasuwar sarki Alhaji Ahmadu Attahiru.
 Karin bayani zai zo nan gaba….
Na yi farin ciki ƙwarai da sakin ɗaliban Jangeɓe – Buhari.
Da asubahin yau talata ne da misalin karfe hudu daidai aka samu labarin sakin ‘yan matan na makarantar sakandiren Jangebe su 270.
Sai dai tun farko wasu bayanai sun ce daliban da aka sace sun kai 317 A cikin wata sanarwar mai dauke da sa hannun babban mataimaki na musamman ga shugaban kasa kan harkokin yada labarai, Malam Garba Shehu, shugaba Buhari ya ce, ci gaba da bai wa ‘yan bindiga kudin fans aba abin da zai haifar sai kara karfafa musu gwiwa wajen aikata ta’addancin da suke yi.
‘‘Na yi matukar farin ciki, kuma ina ta ya ‘yan uwa da iyalan daliban murna, kuma ina tabbatar musu cewa gwamnatin mu za ta ci gaba da aiki tukuru wajen ganin an kawo karshen matsalar’’.
Da ɗumi ɗumi: DSS ta saki Salihu Tanko Yakasai.
Wata majiya daga ƴan uwan Salihun ne suka shaida wa Freedom Radio hakan.
Ƙarin bayani zai zo nan gaba.
Jagoran ‘yan adawa a kasar Chadi ya zargi jami’an tsaro da yiwa iyalansa kisan gilla.
Yaya Diallo wanda tsohon madugun ‘yan tawaye ne ya ce jami’an tsaron sun kai harin ne a gidansa da ke birnin N’Djamena babban birnin kasar.
A zantawa da manema labarai Yaya Diallo wanda ke neman takarar shugabancin kasar ya ce lamarin ya faru ne a jiya Lahadi 28 ga watan Fabrairun  shekarar 2021.
Haka zalika ya kuma zargi dakarun da ke kula da fadar shugaban kasa karkashin jagorancin daya daga cikin ‘ya’yan shugaba Idriss Deby da laifin kisan gillar.
NDLEA ta kama kasurgumin dillalin hodar Ibilis a Sokoto.
Mutumin mai suna Nkem Timothy mazaunin kasar Algeria ya canja sunansa zuwa Auwalu Audu da nufin yin badda kama don safarar kwayar ba tare da an gano shi ba.
Hakan na cikin wata sanarwar ce mai dauke da sa hannun daraktan yada labarai na hukumar ta NDLEA Femi Babafemi.
Rahotanni sun ce jami’an hukumar ta NDLEA sun kama Timothy ne mai shekaru 36 wanda ke kokarin safafar hodar iblis din ta kasar jamhuriyar Nijar zuwa kasar Algeria.
An kuma kamashi dauke da daurin hodar iblis guda sittin da biyu wanda ya dauresu cikin robar madaran yoghurt.
Buhari ya sha alwashi kawo karshen sace-sacen dalibai a Najeriya.
Shugaban kasar wanda ya samu wakilcin ministan sifirin Jiragen sama Sanata Hadi Sirika ya bayyana hakan ne a garin Gusau babban birnin jihar Zamfara bayan wata ziyarar jaje da tawagar gwamnatin tarayya ta kai wa al’ummar jihar game da sace daliban.
Ya ce gwamnatin tarayya ta bullo da sabbin dabaru wanda za ayi amfani da su wajen shawo kan matsalar rashin tsaro a kasar nan.
A cewar shugaban kasar ya kadu matuka da jin labarin sace daliban a don hakan ne ya sa ya tashi haikan wajen ganin wannan matsala ba ta sake faruwa ba.
‘Yan Najeriya za su yi mamaki idan na bayyana masu hannu a sace daliban Jangebe – Matawalle.
Bello Matawalle ya bayyana hakan ne lokacin da ya karbi bakuncin sarakunan gargajiya goma sha bakwai na jihar wadanda suka kai masa ziyarar jaje a fadar gwamnatin da ke birnin Gusau.
Gwamnan na Zamfara ya ce al’ummar kasar nan za su sha mamaki sosai matukar ya bayyana mutanen da ke da hannu wajen sace daliban.
Da ya ke gabatar da jawabi sarkin Anka kuma shugaban majalisar sarakunan jihar Alhaji Attahiru Anka, ya bayyana damuwarsa kan yadda ake ci gaba da sace-sacen dalibai, yana mai shawartar gwamnatin tarayya da ta kara kaimi wajen shawo kan matsalar.
A ranar juma’a da ta gabata ne dai ‘yan bindiga suka sace dalibai mata a makarantar sakandiren Jangebe da ke yankin karamar hukumar Talata Mafara.
Babu mai kara farashin man fetur a yanzu – NNPC.
Kamfanin na NNPC ya bayyana hakan ne a cikin wata sanarwa da mai magana da yawun sa, Dakta Kennie Obateru, ya fitar a Abuja.
Wannan dai ya biyo bayan yadda ake ganin layuka a gidajen mai na kasar nan yayin da wasu gidajen man suka kasance a rufe, sakamakon fargabar da aka shiga na karin farashin man fetur din a karshen makon da ya gabata.
Obateru ya kuma gargadi dillalan man fetur da ‘yan kasuwa da su guji kara farashin man ba bisa ka’ida ba ko kuma boye shi har yayi karanci a kasuwa.
Ya kuma yi kira ga hukumomin da abin ya shafa da su kara sa ido kan ayyukan ‘yan kasuwar da nufin hukunta wanda aka kama da irin wannan laifi na karin farashin man fetur ko boye shi.
Sa’o’i kadan ya rage Najeriya ta karbi rigakafin Corona – Boss Mustapha.
Sakataren Gwamnatin tarayya kuma shugaban, kwamitin yaki da cutar corona na shugaban kasa Boss Mustapha ne ya bayyana hakan cikin wani sakon bidiyo da ya aikewa manema labarai.
Ya ce Najeriya za ta karɓi rigakafin ne ƙarƙashin shirin hukumar lafiya ta duniya WHO da ake kira COVAX na rarraba rigakafin ga ƙasashen duniya.
Gwamnatin wadda a baya ta sanar da cewa alluran rigakafin za su iso kasar nan a karshen watan Fabrairu, daga bisani ta ce mai yiwuwa a cikin makon farko na watan Maris.
Abduljabbar ya aike wa Ganduje buƙatunsa kan Muƙabala.
A wata sanarwa da malamin ya fitar cikin daren Lahadi ya ce, ya yaba wa Gwamnan Kano kan bashi dama domin tattaunawa da malamai game da ƙorafin da suka yi a kansa.
Malam Kabara ya ce, ya shirya tsaf kuma zai halarci zaman muƙabalar, da kuma bashi dama ya zo da litattafansa da kuma karatukansa.
Sai dai ya nemi a amince ya zo da wani mutum da zai lura da litattafansa da kayan karatunsa.
A ƙarshe ya ce, zai zo zaman da zuciya ɗaya kuma yana fatan suma ɗaya ɓangaren su zo da zuciya ɗaya.
A ɓangaren zauren haɗin kan malaman Kano kuwa, babban sakataren zauren Dr.
Sa’id Ahmad Dukawa ya shaida wa wakilin mu Ado Sa’id Warawa cewa sun samu takardar umarni daga gwamnatin Kano wadda ta nemi su fitar da malaman da za a kara da su.
Labarai mai alaka: Majalisa ta nemi Buhari ya mayar da Nasir Argungu kan mukamin sa Tsarin yadda za a gabatar da muƙabalar Malaman Kano .
Tsarin yadda za a gabatar da muƙabalar Malaman Kano.
Gwamnatin dai ta sanya ranar Lahadi, bakwai ga watan Maris mai kamawa matsayin ranar da za a fafata a wannan muƙabalar.
Kwamishinan al’amuran addini na Kano Malam Muhammad Tahar Adamu Baba Impossible ya yiwa Freedom Radio ƙarin bayani a kai.
A cewar sa, mai alfarma Sarkin Musulmi Alhaji Sa’ad Abubakar na uku shi ne babban baƙo a yayin muhawarar.
Sauran waɗanda za su jagoranci zaman sun haɗa da, sakataren majalisar ƙoli ta addinin Musulunci Farfesa Shehu Galadanci da babban limamin Kano Farfesa Sani Zahraddeen.
Baba Impossible ya ƙara da cewa, zaman muƙabalar na ƙeƙe da ƙeƙe zai tattauna ne a kan wasu muhimman batutuwa guda tara.
Yanzu haka, tuni aka bai wa majalisar malamai ta jihar Kano damar zaƙulo zaƙaƙuran malaman da za su fafata da Malam Abduljabbar Kabara, daga dukkan ɓangarorin addini da ke Kano a cewar sa.
Ƴan bindiga sun hallaka wani magidanci da ƴaƴansa a Zamfara.
Wani makusancin marigayin ya shaida wa Freedom Radio cewa, ƴan bindigar sun shiga gidan marigayin mai suna Alhaji Sani Kwama inda suka shiga saransa da ƴaƴansa biyu da makamai.
Yanzu haka dai tuni aka yi jana’izar mamatan a ranar Lahadi a babban masallacin Juma’a na masarautar garin Tsafe.
Jihar Zamfara dai na cikin yankunan da ayyukan ƴan bindiga ke ci gaba da ta’azzara a jihohin Arewacin ƙasar nan.
Yanzu-yanzu: An yi wani mummunan hatsarin mota a Kano.
Hatsarin ya faru ne da tsakar ranar Lahadi, inda wata babbar mota ƙirar DAF da ta taho daga birnin Kano ta faɗi.
Motar ta danne ƙaramar mota ƙirar Golf da kuma wata motar haya da ke lodi domin zuwa cikin garin Kano.
Sannan lamarin ya rutsa da wasu mutane da ke sana’a a bakin titi.
Labarai masu alaka: Yadda aka sami asarar rayuka a hatsarin mota a Kano Mutane 18 sun rasu sanadiyyar hatsarin kwale-kwale Wani shaidar gani da ido mai suna Bashari Sule Dumawa ya shaida wa Freedom Radio cewa, sun miƙa mutane kusan 25 da lamarin ya rutsa da su zuwa asibitocin Minjibir dana Ɗanbatta.
Mun tuntuɓi jami’in hulɗa da jama’a na hukumar kiyaye afkuwar haɗura ta ƙasa reshen jihar Kano Kabiru Ibrahim Daura wanda ya ce, kawo lokacin bai samu rahoton afkuwar lamarin ba, amma zai bincika.
Mun kuma ƙoƙarin ji daga mai magana da yawun ƴan sandan Kano amma bamu same shi a waya ba.
Shaidun gani da ido sun ce, an shafe sama da awa guda amma babu wasu jami’an bada agaji ko na tsaro da suka zo wurin.
Sai daga baya ne jami’an hukumar KAROTA suka kawo ɗauki, hakan ne ya sanya muka tuntuɓi mai magana da yawun hukumar Nabulisi Abubakar Ƙofar Na’isa.
Ya ce, sun je wurin domin kai ɗauki tare da kawar da motocin da hatsarin ya shafa.
Yanzu-yanzu: Ganduje ya bada umarnin rufe wasu makarantun gaba da Sakandire.
Hakan na cikin wata sanarwa da Kwamishiniyar ilimi mai zurfi ta jiha Dr.
Mariya Mahmud Bunkure ta fitar.
Makarantun da aka rufe sun haɗar da, Kwalejin share fagen shiga jami’a ta Rabi’u Musa Kwankwaso da ke Tudunwada.
Sai kuma Kwalejin nazarin tsaftar muhalli da ke garin Gwarzo, da kuma ta fasahar bunƙasa sana’o’in dogaro da kai da ke garin Rano.
Rufewar ta kuma shafi Kwalejin nazarin harkokin noma ta garin Ɗanbatta.
Labarai masu alaka: Tsaro: Ganduje ya bada umarnin rufe makarantun kwana cikin gaggawa Corona: El-rufa’i ya bada damar buɗe ƙarin makarantu da Islamiyoyi Ta cikin sanarwar Kwamishiniyar ta ce, an ɗauki wannan mataki ne sakamakon shawarwarin da aka bai wa Gwamnati, ɗalibai su gaggauta koma wa zuwa gida nan take.
Idan hali ya yi, Kwamishiniyar ta ce, za a sanar da ranar ci gaba da karatun.
Wannan dai na zuwa ne kwana guda bayan da Gwamnatin jihar ta bada umarnin rufe wasu makarantun Sakandiren kwana goma da ke jihar.
A sanarwar da Kwamishinan ilimin Kano Malam Sanusi Sa’idu Ƙiru ya fitar a ranar Juma’a ya ce, an ɗauki matakin ne saboda dalilan tsaro.
Ina Salihu Yakasai ya ke?.
Hakan kuma ya zo ne bayan da ya wallafa wani saƙo a shafinsa na Twitter da a ciki ya bayyana gazawar Gwamnatin jam’iyyar APC mai mulki.
Jaridar Daily Trust ta rawaito cewa, mahaifinsa Alhaji Tanko Yakasai ya ce, jami’an tsaro ne suka cafke shi.
To amma amma hukumar tsaron DSS ta ce, ba ita ta cafke shi ba.
Labarai masu alaka: Ina Salihu Yakasai ya ke? Dalilan da suka sanya Ganduje ya dawo da Salihu Tanko kan mukaminsa Jaridar Daily Post ta rawaito shugaban hukumar tsaron farin kayan shiyyar Kano Muhammad Alhassan na cewa, ko gayyatar Salihun ba su yi ba, balantana su kama shi.
Ko da Freedom Radio ta tuntuɓi shugaban hukumar ya ce, bai san komai ba game da lamarin.
Freedom Radio ta tuntuɓi sakataren yaɗa labaran Gwamnan Kano Malam Abba Anwar sai dai ya ce, ba a bashi izni ya yi magana kan batun ba.
Yanzu haka dai ƴan Najeriya da dama ne suka shiga yin kiraye-kiraye kan ɓatan Salihun musamman a kafafen sada zumunta.
Ga wasu daga ciki:  I just recieved a news of incarseration of my very good friend Salihu Tanko Yakasai AKA Dawisu, Special Adviser to the… Posted by Bashar Ummarun Kwabo on Saturday, February 27, 2021 Now that it was confirmed Dawisu is at DSS office, Is he a bandit or a terrorist? What was the reason for his arrest? Posted by Amina Muhammad on Saturday, February 27, 2021 Allah sarki mu.
Ahe duk sukar da muka rika yi wa Manjo a da asiri aka yi mana Ni dai na san a irin adalcin hukumar DSS bata kama mutumin da asiri ya sa shi aika-aika.
#FreeDawisu Posted by Abdulaziz Tijjani on Saturday, February 27, 2021  Waye Salihu Yakasai? Shi ne mai taimaka wa Gwamnan Kano kan yaɗa labarai, fitaccen mai amfani da kafafen sada zumunta ne da lokaci zuwa lokaci ake damawa da shi a siyasar kafafen sada zumunta.
A shekarun baya dai yana cikin waɗanda ke kare muradan Gwamnatin jam’iyyar APC tare da yin raddi ga duk wanda ya saɓa mata.
A watannin baya ma dai Gwamnan Kano ya dakatar da shi daga muƙaminsa bayan da ya soki tsarin gudanarwar Gwamnatin tarayya.
Yanzu-yanzu: Ganduje ya kori Salihu Yakasai.
Hakan na cikin sanarwar da Kwamishinan yaɗa labarai na jiha Malam Muhammad Garba ya fitar.
Sanarwar ta ce, an ɗauki wannan mataki ne sakamakon ci gaba kausasan kalamai da ke haifar cece-kuce da ya ke kan Gwamnatin tarayya da jam’iyyar APC.
Hakan na zuwa ne kwana guda bayan da Salihu ya ce Gwamnatin APC ta gaza wajen samar da tsaro.
Dangin Salihun sun yi zargin hukumar tsaron farin kaya ta tsare Salihun tun a ranar juma’a, sai dai shugaban hukumar shiyyar Kano ya ce, ba shi da masaniya a kai.
Kantin Jifatu ya fada komar dakarun tsaftar muhalli.
Kwamishinan muhalli Dakta Kabiru Ibrahim Getso ne ya bada umarnin rufe kantin yayin duban tsaftar muhalli na yau asabar.
Matakin dai ya biyo bayan ci gaba da kasuwanci da kantin yayi daidai lokacin da ake tsaftar muhalli.
Tuni mai shari Auwal Sulaiman da ke jagorantar kotun tafi da gidanka kan tsaftar muhalli ya bukaci a rufe kantin kuma su biya tarar.
Yanzu-yanzu- An yanke tarar miliyan 1 ga kamfanin shinkafa da ke sharada.
{{#message}}{{{message}}}{{/message}}{{^message}}Your submission failed.
The server responded with {{status_text}} (code {{status_code}}).
Please contact the developer of this form processor to improve this message.
Learn more{{/message}} {{#message}}{{{message}}}{{/message}}{{^message}}It appears your submission was successful.
Even though the server responded OK, it is possible the submission was not processed.
Please contact the developer of this form processor to improve this message.
Learn more{{/message}} Submitting… Gwamnatin jihar Kano ta yanke tarar miliyan daya ga wani kamfanin sarrafa shinkafa a rukunin masana’antu da ke sharada anan Kano.
Tarar ta su dai ta biyo bayan karya dokar tsaftar muhalli a yau, sakamakon yadda kamfanin Mai suna “Al-Wabel” ke ci gaba da gudanar da ayyukansa na yau da kullum.
 Kwamishinan muhalli Dakta Kabiru Ibrahim Getso shi ne ya bada umarnin con tararsu karshin kotun tafi da gidanka Wanda Mai shari’a Auwal Sulaiman ke jagorantar ta.
A cewar Dakta Getso kamfanin ya Saba dokar tsaftar muhalli a don haka za a ride shi har Sai sun cika ka’idoji.
Sai dai bayan tattaunawa da mai kula da kamfanin ma’aikatar muhalli ta amince da yi musu rangwame na naira dubu dari 5.
Tsaro: Ganduje ya bada umarnin rufe makarantun kwana cikin gaggawa.
Kwamishinan ilimi na jihar Malam Sanusi Sa’idu Ƙiru ne ya bayyana hakan a wani saƙon murya da ya fitar.
A cewar sa, an ɗauki wannan mataki ne bayan da aka yi nazari, saboda dalilan tsaro na yadda ake shiga makarantu ana sace ɗalibai.
Makarantun da aka rufe sun haɗa da makarantar Sakandiren kwana da ke Ajingi, sai ta mata da ke Sumaila, da kuma wadda ta ke Jogana.
Sauran su ne, makarantar ƴan mata da ke Gezawa, da Sakandiren maza da ke Kafin Mai Yaƙi, da ta Maitama Sule a garin Gaya, da kuma makarantar kwana da ke Kachako.
Sannan akwai makarantar mata da ke garin Ƙunci, da makarantar maza da ke Ƙaraye, da kuma makarantar mata ta Arabiyya da ke garin Albasu.
Kwamishinan ya ce, rufe makarantun zai fara aiki nan take, har sai Gwamnati ta sake bada sanarwa.
Masu satar mai na janyo asarar ganga dubu dari 2 a kullum – NNPC.
A cewar kamfanin na NNPC adadin kudaden da kasar nan ke asara sanadiyar satar mai da ake yi ya kai dala miliyan goma sha uku.
Shugaban kamfanin na NNPC Malam Mele Kyari ne ya bayyana haka lokacin da ya ke ganawa da babban hafsan tsaron kasar nan Manjo Janar Lucky Irabor.
Malam Mele Kyari ya kuma bukaci babban hafsan tsaron da ya yi duk me yiwuwa wajen ganin al’amura sun kyautata.
A koyi matakan yaki da corona daga kwalejin tsaftar muhalli – Dakta Getso.
Dakta Kabiru Ibrahim Getso ya ce matakin da kwalejin ta dauka abin alfahari ne don kuwa cikin dokokin yaki da cutar corona babu wanda suka bari a baya.
A cewar sa “matukar al’umma musamman makarantu za su dauki irin wadannan matakan babu shakka za a yaki cutar corona cikin sauki”.
A don haka ya bayyana farin cikin sa ga shugaban kwalejin Dakta Bashir Bala Getso kan irin jajircewarsa kan harkokin tsaftar muhalli.
Za mu baza jami’an mu don taya tsaftar muhalli – FRSC.
Babban kwamandan hukumar anan Kano Zubairu Mato ne ya bayyana hakan lokacin da yake karbar tawagar tsaftar muhalli na karshen wata.
Ya ce, suna sane da yadda wasu mutanen ke karya dokar tsaftar muhalli ta hanyar ci gaba da zirga-zirgarsu ta yau da kullum akan titina a don haka hukumar zata shiga cikin lamarin.
Zubairu Mato Wanda ya samu wakilcin shugaban sashin kula da tsaftar hukumar da da’ar ma’aikata Ali Ahmad Umar.
A ziyarar tsaftar muhalli ta wannan rana, kwamishinan muhalli Dakta Kabiru Ibrahim Getso ya yabawa hukumar ta FRSC bisa yadda suka tsaftace ciki da wajen ta.
Buhari ya nemi sahalewar majalisar wakilai kan karin kasafin kudi.
Ministar Kudi Kasafi da Tsare-tsare Hajiya Zainab Ahmed ce ta bayyana hakan a yau Alhamis, ta na mai cewa za a shirya daftarin kasafin kudin a watan Maris mai kamawa.
Ahmed tayi magana ne a jawabin farko na sanarwa da aka gabatar a Fadar Shugaban Kasa dake Abuja.
“Karin kasafin kudi, na farko zai kasance a watan Maris game da annobar COVID-19 amma kuma za mu yi bitar tsakiyar shekara kamar yadda muka yi a bara na kasafin kudin.” “Idan a lokacin muna yin bitar kuma akwai bukatar komawa don yin duk wani gyara na karin kasafin kudi, a wancan lokacin, za mu dauki wannan shawarar; idan ba haka ba, za mu kawo rahoton bita kawai,” inji ta.
‘Yan Bindiga: Sun hallaka wani jami’in ‘yan sanda.
Rahotanni sun tabbatar dacewar, ‘yan Bindigar sunyi kwanton Bauna ne a kan Bishiyoyi tare da bude wuta ga jami’an ‘yan sandan dake Sintiri don kare al’umma akan hanyar Minna zuwa Suleja, a Jiya Laraba 24 ga watan Fabrairu dai-dai mararrabar Kaffinkoro.
Mai magana da yawun Rundunar ‘yan sandan ta kasa, Frank Mba, ya tabbatar da afkuwar lamarin inda ya bayyana sunan Insfektan da ya mutu Mohammed Mohammed.
Rundunar ta kuma sanar da kai sauran jami’an nata zuwa Asibitin IBB Specialist hospital, dake Birnin na Minna.
Kadan ya rage mu kawo karshen matsalolin tsaro – Buhari.
Buhari ya bayyana haka ne a yau Alhamis 25 ga watan Fabrairu yayin taron kungiyar gwamnonin Arewa da aka gudanar a jihar Kaduna, ya kuma samu halartar shugabannin majalisar sarakunan arewacin kasar nan.
Shugaban ma’aikatan fadar gwamnatin tarayya da ya wakilci shugaban kasa, Ibrahim Gambari, ya ce, gwamnatin tarayya za ta cigaba da magance ayyukan masu tada kayar baya da ‘yan fashi da masu satar mutane da kuma sauran masu laifi da ke zama barazana ga yan kasa nagari.
Haka kuma, Mai alfarma Sarkin Musulmai Muhammadu Sa’ad, ya ce, “Za mu cigaba da marawa gwamnonin baya, ina kuma jinjina ga gwamnonin na arewa da suka je wuraren da matsalolin tsaro suka faru don jajantawa tare da tsayawa don ganin mutanen arewa su samu karbuwa a wuraren.” .
An bude Sabon Masallaci a Rangaza Inkyan.
Masallacin wanda wani matashi kuma dan Kasuwa, Alhaji Salisu Yahaya Bagobiri, ya Gina, an samar dashi ne ga Al’ummar yankin don cigaba da gudanar da Ibada.
Da yake jawabi, ga Freedom Radio, jim kadan bayan kaddamar da Masallacin, daya daga cikin Jagororin matasan yankin, Mustapha Abdullahi Kwamred, ya bukaci Attajirai da masu hali a cikin Al’umma dasu cigaba da tallafawa jama’a ta hanyoyin daban-daban, musamman wajen yin Sadakatul Jariya ta hanyar ciyarwa ko hidimtawa Addini.
“Matashin ya saka Danba, ga Al’umma musamman ma masu Hannu da Shuni, kasancewar ba Hidimtawa Addini kadai ya tsaya ba, har ma da taimakawa Marayu da Marasa Galihu,” inji Mustapha Abdullahi.
Baffa Babba ya nemi afuwar ‘yan adaidaita sahu.
Baffa Baffa ya ce idan har ya kuntata musu kan matakin da hukumar ta dauka a baya-bayan nan to su yafe masa.
Ya ce a sabanin da aka samu kan batun biyan haraji da rajista ta yiwu wasu da dama sun shiga matsatsi ko kuma sun kuntata.
“Muna sane da cewa wasu basu ji dadin yadda muka gudanar da aikin mu ba amma duk abinda muka yi yana bisa doka ” a cewarsa.
Baffa Babba na bayyana hakan ne ta cikin shirin ‘Barka da Hantsi’ na nan Freedom Redio.
A cewarsa yana matukar tausaya masu sana’ar adaidata sahu, har ma ya buga misali da rage kudaden tarar da ake cin su, ta yadda aka tsayar da tarar kar ta wuce naira dubu biyar.
“A ka’ida idan mai baburin adaidata sahu ya ajiye shi ba bisa ka’ida ba kamata yayi a cishi tarar naira dubu goma.
Majalisa ta amince da dokar tilasta gwaji kafin aure a Kano.
Majalisar ta ce, ta yi la’akari da yadda cututtukan da ke yaɗuwa tsakanin ma’aurata, a wasu lokutan ma har zuwa ƴaƴan su ke ƙara yaɗuwa, abinda ya tilasta mata amincewa da ƙudirin dokar.
Ɗan majalisa Musa Ali Kachako da ke wakiltar ƙaramar hukumar Takai a jihar Kanon wanda shi ne ya gabatar da ƙudirin dokar ya ce, wajibi ne majalisar ta samar da wannan doka, don inganta lafiyar jama’a.
Wasu daga cikin al’ummar Kano sun yi maraba da wannan mataki na majalisar.
labarai masu alaka: Ganduje ya gabatar da dokar kare kananan yara ta bana a gaban majalisar dokoki Majalisar dokoki ta Kano ta nemi goyan bayan masarautar Bichi Dama dai likitoci sun daɗe suna kira ga jama’a da su kaucewa yin aure kai tsaye ba tare da gwaji ba don sanin matakin lafiyar su.
Tijjani Nasir Na-gwamutse likita ne a asibitin koyarwa na Aminu Kano ya ce, kowacce ƙasa da irin cututtukan da suka fi addabar mutanen ta da kuma irin yanayin su a don haka sai masu niyyar aure su yi la’akari da hakan wajen yin gwajin.
Cututtukan da suka fi yaɗuwa a tsakanin ma’aurata da ƴaƴan su matukar aka yi aure ba tare da gwaji ba, sun haɗar da cuta mai karya garkuwar jiki, da amosanin jinni wato sikila da kuma ciwon sanyi da dai suran su.
An yi sulhu tsakanin KAROTA da masu adaidaita.
An cimma matsayar cewa, masu adaidaita za su ci gaba da biyan harajin Naira ɗari-dari a kullum.
Biyan farko zai zama ta banki, yayin da sauran kuma zai zamo ta na’urar cirar kuɗi ta POS da sauran wuraren hada-hadar kuɗi.
NLC ta kuma buƙaci masu adaidaita sahu da su janye yajin aikin da suke ciki nan take.
Yanzu dai abin jira a gani shi ne ko ɓangarorin biyu za su karɓi sasancin da aka yi musu.
Gwamnatin Kano ta shirya kwashe matan da ke ƙasa gada.
Gwamnatin jihar Kano ta ce ta kammala shirin yaki da matan da ke baro gidajen su suna kwanan a karkashin gada da bakin hanyoyi don gudun fadawarsu cikin hatsari.
Kwamishiniyar mata da walwalarsu Malama Zahra’u Muhammad Umar ce ta bayyana hakan jim kadan bayan kammala shirin Barka da Hantsi na nan tashar Freedom Redio.
Ta ce a yanzu sunyi shiri tsaf domin ci gaba da kamen mabarata da kuma matan da ke baro garuruwansu su shigo Kano suna kwana a karkashin gada da kuma barace-barace.
Malama Zahra’u Muhammad ta kuma ce, maukar hukumar su ta kama irin wadannan mata tana saurarar kokensu tare da bas u tallafin jario don su koma garuruwan su suyi sana’a.
Akwai yiwuwar samun daidaito tsakanin KAROTA da Ƴan Adaidaita.
Hakan dai ya biyo bayan shiga tsakani da ƙungiyar ƙwadago ta ƙasa NLC ta yi.
Wata majiya ta shaida wa Freedom Radio cewa, yayin zaman da a kayi da masu ruwa da tsaki a hukumar a ranar Talata an tattauna muhimman abubuwa kan yadda za a samu daidaito a tsakanin ɓangarorin biyu.
Labarai masu alaka: Haƙiƙanin abin da ke faruwa tsakanin KAROTA da Ƴan Adaidaita Zamu sasanta rikicin KAROTA da ‘Yan adaidata sahu – NLC Mai taimaka wa Gwamnan Kano kan KAROTA Nasiru Usman Na’ibawa ya ce, tuni tattaunawar ta yi nisa.
A cewar sa, nan ba da jimawa ba ƙungiyar ƙwadago za ta fitar da sanarwa kan matsayar da aka cimma.
A ranar Litinin ne masu baburan adaidaita sahu suka tsunduma yajin aiki a Kano kan batun tsarin biyan kuɗin haraji.
Yanzu dai abin jira a gani shi ne, ko matsayar da za a cimma za ta yi tasiri a tsakani.
Fulani mutane ne masu son zaman lafiya – Yuguda.
Isah Yuguda ya bayyana hakan ne jim kadan bayan sabunta rijisatr sa ta zama dan jam’iyyar APC.
Ya ce, a yanzu ana mu’amalantar Fulani ta wani bangare daban tare da yi musu kallo na mutane marasa son zaman lafiya wanda kuma hakan ya sabawa halayya ta Fulani.
Yuguda ya kuma ce Fulani mutane ne da suke samarwa Najeriya abubuwan more rayuwa amma duk da haka gwamnati bata basu kulawar da ta kamata.
A cewarsa matukar gwamnati za ta iya sakin kudade masu yawan gaske don tallafin noma mai yasa ba za ta bai wa Fulani tallafi wajen inganta harkokin kiwon su ba.
An boye daliban Kagara a Birnin Gwari – Matawalle.
Gwamnan ya bayyana hakan ne a shirin Talabijin na Channels yana mai tabbatar da cewa nan ba da jimawa ba za a saki wadanda aka sace.
Matawalle ya yi zargin cewa akwai hadin kai daga masu ruwa da tsaki wajen aikata miyagun laifi, wanda shi ne ya ke bai wa yan ta’addar nasara a cikin ayyukan da suke yi na ta’addanci a ƙasar nan.
A cewarsa, batun tsaro na bukatar karin himma daga dukkan masu ruwa da tsaki musamman na magance matsalolin ayyukan yan Boko Haram da masu garkuwa da mutane.
Sana’ar Achaba ta dawo Kano gadan-gadan.
Tun bayan da masu baburan Adaidaitar suka tsunduma yajin aiki, al’ummomi da dama ke fuskantar matsalar ababen hawa, musamman ɗalibai da masu zuwa kasuwanni tare da ma’aikatan da ke fita wuraren ayyuka.
To sai dai ana iya cewa yajin aikin na ƴan Adaidaita Sahu, ya buɗewa masu babur mai ƙafa biyu ƙofa wajen shigowa gari domin ragewa jama’a raɗaɗin rashin masu adaidaita sahun, kamar yadda wasu masu babur mai kafa biyun su ka shaida wa Freedom Radio.
 Mutane da dama ne dai suka shiga tsaka mai wuya saboda rashin samun baburan na adaidaita sahu, to sai dai wasu da muka zanta da su sun ce sunyi farin ciki da ganin ƴan Acaɓa na zirga-zirgar daukar mutane, duk kuwa da cewa tun a lokacin gwamnatin baya aka haramta amfani dasu.
Sai dai mafi yawa daga cikin mutanen sun nuna rashin jin daɗinsu na rashin adaidaita sahu sakamakon ba kowa ke iya hawa babur mai ƙafa biyu a cikin gari ba.
Artabu: Ƴan Bijilante sun cafke masu garkuwa da mutane a Kano.
Shugagaban ‘yan sintirin Bijilante na jihar Kano, Muhammad Kabir Alhaji ne ya bayyana hakan a zantawarsa da manema labarai da yammacin jiya Litinin.
Ya ce mutanen biyu da suka kamo sun hadar da Ibrahim Gamji dan asalin kauyen Gomo da Tukur Ali dan asalin kauyen Kauyen Masu.
Muhammad Kabir ya ce, sun cafke wadanda ake zargin ne kwanaki kadan bayan da suka fafata da su, sannan suka kubutar da wasu da suka yi garkuwa da su, daga nan ne kuma jami’an suka ci gaba da bin sahun su ta hanyar bayanan sirri da suke samu har suka kame su.
Kano: Hisbah ta magantu kan rikicin ƴan adaidaita.
Babban Kwamandan hukumar Malam Haruna Ibn Sina ne ya bayyana hakan ta cikin wata sanarwa da jami’in yaɗa labaran hukumar Malam Lawan Ibrahim Fagge ya fitar a daren jiya Litinin.
Malam Ibn Sina ya ce, baki-ɗaya an gina addinin musulunci ne a bisa zaman lafiya.
A don haka ya roƙi al’ummar Kano da su yi duk mai yiwuwa wajen tabbatar da ɗorewar zaman lafiya.
Malam Ibn Sina ya kuma roƙi al’ummar Kano da su ƙara dage wa da addu’ar neman zama lafiya a jihar da ƙasa baki-ɗaya.
Wannan dai na zuwa ne bayan samun rahoton tarzoma a wasu yankunan Kano sanadiyyar zanga-zangar masu adaidaita sahu.
Gwamnati ta amince da a fara kawo motoci don maye gurbin masu adaidaita.
A zantawar sa da Freedom Radio Kwamishinan Sufuri da Gidaje na jihar Kano Malam Mahmud Muhammad Santsi ya ce, dama tuni Gwamnatin Kano ta yi tsari domin tsaftace zirga-zirga a jihar.
Kwamishinan ya ce, sakamakon zanga-zangar masu adaidaita sahu, Gwamnati ta bai wa kamfanin zirga-zirga na jihar wato Kano Line umarnin ya sako motoci su bi titi domin su sauƙaƙa wa al’umma sufuri.
Sannan akwai wani kamfani da tuni ya fara tattauna wa da Gwamnati a baya kan kawo motocin sufuri a Kano.
A cewar Kwamishinan tuni ya baiwa kamfanin Kano Line da kuma wani sabon kamfanin da ke neman sahalewar gwamnatin Kano don fara sufuri damar sako motocin su kan titi don daukar jama’a.
Mahmud Santsi, ya kuma nemi jama’ar Kano da su kwantar da hankulan su, domin Gwamnati tana tare da su, kuma tana yin dukkan waɗannan tsare-tsare ne domin jin daɗin su a cewarsa.
Haƙiƙanin abin da ke faruwa tsakanin KAROTA da Ƴan Adaidaita.
Wane haraji KAROTA ta sanya wa ƴan adaidaita sahu? KAROTA ta sanya wa masu baburan biyan harajin Naira ɗari-ɗari a kullum.
A wata hira da shugaban hukumar KAROTA Baffa Babba, ya yi a kafafen yaɗa labarai ya ce, biyan harajin ba sabon abu ba ne, daman akwai shi a cikin doka.
Me ya sa masu adaidaita basu amince da biyan harajin ba? Mafi yawan masu adaidaita sahu da Freedom Radio ta zanta da su, sun amince da biyan harajin, ba su da jayayya a kai.
Mene ne ƙorafin masu adaidaitar? Mafi akasari suna ƙorafi ne kan hanyar da hukumar ta fitar domin biyan kuɗin.
KAROTA ta ɓullo da tsarin biyan Naira ɗari ɗin amma ta banki, ko kuma a shagunan intanet wato Cafe.
Wasu Ƴan adaidaita sun shaida wa Freedom Radio cewa, in suka je biya, sai a nemi su biya Naira ɗari biyar kuɗin Remita, sannan su biya mai Cafe kuɗin aikin da ya yi musu.
Jimilla dai suna biyan kuɗi har kimanin dubu guda kafin samun biyan kuɗin.
Sannan akwai cunkoso a shagunan intanet ɗin, wasu lokutan kuma in sun je babu Network Kuma ance kullum sai ka biya wannan kuɗi sannan zaka hau titi.
Masu adaidaitar suka ce, idan suka dunƙule suka biya na wata biyu, da KAROTA ta ce, suna iya biya domin su huta.
To amma bayan sun biya, sai a ce musu ai na watan Janairu da Fabrairu suka biya, kaga kenan mako mai zuwa za a shiga sabon lissafi.
Meye hanzarin KAROTA kan wannan batun? Da yake martani a hirar sa ta kafafen yaɗa labarai, Baffa Babba ya ce, sun fitar da tsarin biyan kuɗin ta banki da Remita saboda gudun masu cuwa-cuwa.
Ya ce, kuma hakan shi ne mafi sauƙi domin basu da ma’aikatan masu yawan da za su iya karɓar kuɗin harajin ya zama kowa ya biya cikin kowace rana sai ta wannan hanyar.
Baya ga haka, Baffan ya ce, sun ma samar da manhaja ta wayar hannu, ta yadda masu adaidaitar za su iya biyan kuɗin ta wayarsu nan take.
Labarai masu alaka: Zamu sasanta rikicin KAROTA da ‘Yan adaidata sahu – NLC Babu sassauci ga ƴan adaidaitar da ba sa biyan haraji &#8211; KAROTA Ƴan adaidaita sahu na zargin shugabanninsu sun zama ƴan amshin shatan KAROTA Mafi yawa daga cikin masu adaidaita sahun da muka zanta da su, sun nuna fargabarsu kan jagororin su.
A cewar su, shugabannin ba sa kare muradansu maimakon hakan sun koma ƴan abi yarima asha kiɗa, suna mara wa KAROTA baya.
Sai dai shugabannin sun sha musanta wannan zargi tare da cewa, suna yin iya ƙoƙarin su domin tabbatar da maslaha da daidaito a tsakani.
Wannan dai su ne jigon abin da ya haifar da tsunduma yajin aikin ranar Litinin da ƴan adaidaita suka yi, wanda kuma wasu abubuwan ke fitowa a cikinsa wanda suka haɗa da yunƙurin Gwamnatin Kano na maye gurbin su, la’akari da furucin da shugaban hukumar ya yi na cewa, sun fi so ma a daina sana’ar Labarai masu alaka: Gwamnati ta soke adaidaita ko a yi musu garambawul &#8211; Baffa Babba Biyan haraji ya zama dole &#8211; Saƙon Baffa ga ƴan adaidaita Masana shari’a na da hanzari Masana shari’a irinsu Barista Abba Hikima Fagge ya bayyana matakin an KAROTA a matsayin abin takaici.
Barista Fagge ya ce, matakin na KAROTA ga ƴan adaidaita ya saɓa da doka, kuma idan za a yi irin wannan ba abu ne da ya kamata a yi shi da ka kawai ba.
Ku ci gaba da bibiyar Muryar Jama’a domin jin inda aka kwana aka tashi kan wannan batu.
Gwamnatin tarayya ta bukaci a sanya masu fassarar yaren kurame yayin gabatar da labarai..
 Ministan yada labarai da raya al’adu Alhaji Lai Mohammed ne ya ba da umarnin a yau Litinin a birnin tarayya Abuja yayin ganawa ta musamman da jami’an Cibiyar masu bukata ta musamman ta kasa.
 Ministan ya ce za a sanar da umarnin ga dukkan gidajen Talabijin na gwamnati da masu zaman kansu a gobe Talata.
 Rahotanni sun bayyana cewa umarnin ya biyo bayan korafin da Babban Daraktan cibiyar masu bukata ta musamman Mista David Anyaele ya yi, da ke cewa ana nuna wa mambobinsu musamman masu lalurar “ji” wariyar launin fata musamman ta bangaren yada labarai.
Zamu sasanta rikicin KAROTA da ‘Yan adaidata sahu – NLC.
Shugaban kungiyar Kwamred Kabiru Ado Minjibir ne ya bayyana hakan yayin da yake zantawa da manema labarai a yammacin nan.
Ya ce, Kuma ce idan har ta Kama su zauna ga gwamnan Kano Abdullahi Umar ganduje domin ganin an musu adalci zasu zauna dashi.
Kwamred Kabiru Ado Minjibir ya Kuma ce yajin aikin da matuka baburan adaidaita sahun ya taba kowa da kowa har ma da al’amuran yau da kullum.
A gobe Talata ne dai gamayyar kungiyoyin ma’aikatan jihar Kano za su zauna da shugabannin Yan adaida ita sahun domin ganin an shawo kan matsalar.
Gwamnati ta soke adaidaita ko a yi musu garambawul – Baffa Babba.
Wanna dai ya biyo bayan matakin da suka dauka na tafiya yajin aiki.
Shugaban hukumar Baffa Babba Danagundi ne ya bayyana hakan a yau lokacin da gamayyar kungiyoyin baburan adaidaita sahu suka kai masu ziyara tare da nesanta kansu kan yajin aikin da ake tsaka da yi.
Ya ce kawo yanzu yana jiran hukuncin da gwamnatin Kano zata dauka akan abunda masu baburan adaidaita sahu suka yi.
A nasa bangaren shugaban gamayyar kungiyoyin matuka baburan Adaidaita Sahu na Kano Alhaji Mansur Tanimu kira yayi da gwamnatin da kada ta dauki mummunan mataki akan ‘yayan ta sakamakon rashin da’a da wasu daga ciki suka aikata.
Dokar kare haƙƙin yara ta tsallake karatu na biyu.
Dokar ta kai wannan mataki ne a zaman majalisar na Litinin din nan bayan da aka yi mata karatu na farko a ranar Talata.
Gwamna Dr Abdullahi Umar Ganduje ne dai ya aike wa majalisar takardar neman yin nazari kan ƙudurin tare da sahalewa dokar.
Da yake karanto wasu daga cikin sassan da dokar ta ƙunsa, shugaban masu rinjaye na majalisar Alhaji Labaran Abdul Madari, ya ce, dokar ta yi tanadin kare yara daga cin zarafi da wasu sauran batutuwa.
Kiris ya rage gwamnatin Buhari a kawo karshen Tsaro – Bashir Muhammad.
Shugaban kungiyar Alhaji Bashir Muhammad ne ya bayyana hakan yayin zantawa da manema labarai.
Alhaji Bashir ya kara da cewa hakkin gwamnati ne samar da tsaro da kare dukiyar al’umma, sai dai ya ce al’umma ma na da gagarumar rawar da zasu taka wajen inganta tsaro musamman waje bayar da bayanan sirri tare da aiki Kafada da Kafada da jami’an tsaro don kawo karshen matsalar.
Ya kuma jaddada cewa gwamnatin shugaba Buhari za ta ci gaba da gudanar da ayyukan raya kasa da bunkasa al’umma don kawar da fatara da kuma samar da ayyukan yi ga jama’a.
Bashir Muhammad, ya yi kira ga al’umma da su dauki gabarar kishin Kasa tare da cire Kabilanci da bangaranci a zamantakewarsu wanda hakan zai taimaka wajen magance fadace-fadace da zubar da jinin al’ummar kasar nan.
Za mu kawo karshen siyasar jagaliya a Kano – Kwamishinan ‘yan sanda.
 Kwamishin ‘yan sandan Kano Samaila Shuaibu ne ya bayyana hakan yayin taron manema labarai  Samaila Shuaibu ya ce hakan ba zai samu ba har sai an samu hadin kan malaman addinai da sauran masu rike da masarautun gargajiya har ma da gwamnatin Kano don tabbatar da tsaro a jihar baki daya.
 Samaila Shuaibu ya ce, matukar ‘yan jaridu da sauran kungiyoyin kare hakkin al’umma da na matasa yan kishin kasa suka bada hadin kai ga rundunar ‘yan sandan shakka babu za’a samu raguwar aikata muggan laifuka a Kano.
 Samaila Shuaibu ya kuma ce za a tabbatar da tsaro ga duk wanda ya kai wa rundunar bayanan sirri don bankado maboyar batagari da sauran guraren masu aikata laifuka.
Buhari ya sauka ko majalisa ta tsige shi – Kungiyoyin fafaren hula 44.
Kungiyoyin sun gabatar da wannan bukatar ne a wani taron gaggawa na gamayyar kungiyoyin fararen hula da suka yi game da halin da kasar ke ciki a Abuja.
Kazalika kungiyoyin sun tuhumi shugaba Buhari da ya kawo karshen rashin hukunci, a cewarsu Najeriya ta zama kundin tsarin zubar da jini a karkashin jagorancin Shugaba Buhari.
Kungiyoyin sun koka kan yadda gwamnatin tarayya ta gaza sauke nauyin da ke kanta na tsaro, musamman ma kalaman da Ministan Tsaro, Manjo-Janar Bashir Magashi mai ritaya yayi a baya bayan nan, wanda ya kira ‘yan Najeriya da cewa matsorata ne tare da bukatar ‘yan Najeriyar su kare kansu daga ‘yan fashi da sauran masu laifi.
Sun jaddada cewa irin wannan bayanin na iya kawo cikas ga yakin da ake yi da masu tayar da kayar baya da ‘yan ta’adda.
Haraji: Gamayyar kungiyoyin masu Abinci da dillalan Shanu za su tsunduma yajin aiki.
 Wannan na kunshe ne a cikin wata sanarwa ta hadin gwiwa da shugaban kungiyar Kwamared Muhammad Tahir da Ahmed Alaramma suka sanya wa hannu.
 Cikin sanarwar kungiyar sanarwar ta ce ta rubuta takarda zuwa ga hukumomi daban-daban kan wanna batu wanda ke haiar da koma baya ga mambobin kungiyar.
 A cewar sanarwar a kowacce tafiya mambobin kungiyar na yin asarar naira Naira Dubu Dari Hudu da Hamsin kafin su isa inda suke.
 Kazalika kungiyar ta bayyana takaicin ta kan yadda rikin Sasa yayi sanadiyyar kashe mafi yawa daga cikin mambobinta a jihar Oyo.
Ɗan Sarauniya ya goyi bayan Baffa kan ƴan adaidaita sahu.
A cikin wani saƙon murya da ya aike wa Freedom Radio, Ɗan Sarauniya ya ce, abin da KAROTA ta yi daidai ne, kuma abu ne da ya dace a yi tun a baya.
Ya ce, bai ga abin ta da jijiyar wuya ga ƴan adaidaita ba, don kawai an ce su bayar da Naira ɗari-ɗari kullum.
Ya ƙara da cewa, ƴan adaidaita na amfani da tituna da tsaron jiha da lantarki na Gwamnati saboda haka babu dalilin da za su ƙi biyan wannan haraji.
Biyan kudin fansa na taimakawa yan ta’adda su mallaki makamai – Durumin Iya.
 Masani kan sha’anin tsaro kuma mai bincike a fannin aikata manyan laifuka a jami’ar Yusuf Maitama Sule da ke nan Kano Auwal Bala Durumin Iya ya ce biyan kudin fansa ga masu aikata laifuka na taka rawa wajen bai wa masu aikata laifun mallakar makamai da ma wasu abubuwan da basu da su.
Auwal Bala na bayyana hakan ne jim kadan bayan kammala shirin Barka da Hantsi na nan tashar Freedom Redio.
Ya ce, lokaci yayi da hukumomi da kuma al’umma za su daina biyan kudin fansa idan anyi Garkuwa da mutane, saboda biyan kudin fansar ga yan ta’adda kara musu karfin iko na mallakar makamai da kuma kara share fagen ci gaba da ayyukan su.
Auwal Bala ya kuma ce, kamata mutane da jami’an tsaro su rika sauraran kowane irin bayani da wani yazo da shi, musamman idan batun ya shafi harkokin tsaro.
Biyan haraji ya zama dole – Saƙon Baffa ga ƴan adaidaita.
Shugaban hukumar Baffa Babba Ɗanagundi ne ya bayyana hakan, yana mai cewa doka ce ta bada umarnin a biya kuɗin ba su ba.
Babu sassauci ga ƴan adaidaitar da ba sa biyan haraji &#8211; KAROTA Ba ma shiga ayyukan wasu hukumomi da niyyar cin zarafin jama’a &#8211; KAROTA Ya ce doka ce ta ce ‘yan adai-daita sahun su biya naira dari-darin, a don haka basu da wani dalili na kin biyan kudin.
Baffa kuma ya ce hukumar ta karota ta shirya tsaf wajen sanya kafar wando guda da masu adai-daita sahun da suka bijirewa biyan kudin.
Yau masu adaidaita sahu ke shiga yajin aiki a Kano.
Mai magana da yawun ƙungiyar Malam Ibrahim Abdullahi ne ya bayyana hakan a zantawar sa da Freedom Radio.
A cewar sa, za su tafi wannan yajin aiki ne domin nuna takaicin su kan irin wahalhalun da hukumar KAROTA ke ɗora musu.
Za a fara daure masu adaidaita sahu kan goyon gefe &#8211; KAROTA Kano: An cafke ƴan adaidaitar sahun da suka shirya zanga-zanga Ya kuma kara da cewa sun shirya yajin aikin ne don nunawa gwamnati irin muhimmancin da suke da shi, wajen kai ma’aikata guraren ayyukan su da kuma tafiyar da tattalin arziki.
A don haka ya bukaci masu sana’ar ta adai-daita sahu da su basu hadin kan da ya dace.
Hisbah: Sakamakon binciken ɗan Hisbar da ƴan sanda suka kama a Otal.
Babban Kwamandan rundunar Malam Muhammad Haruna Ibn Sina ya shaida wa Freedom Radio cewa, dama ƴan sanda suka cafke shi suka kuma miƙa shi hannunsu daga baya kuma suka karɓe binciken.
A nata ɓangaren rundunar ƴan sandan jihar Kano ta bakin mai magana da yawunta DSP Abdullahi Haruna Kiyawa ta tabbatar da hakan.
Baɗala: An cafke babban jami&#8217;in Hisbah da matar aure a Otel Mun karbi korafe-korafe fiye da kowanne lokaci daga farkon shekara nan &#8211; Hisbah Kiyawan ya ce, sun cafke ɗan Hisbar nan bayan da suka samu rahoton motsin da ba su gamsu da shi ba.
Amma daga bisani sun yi bincike sun kuma gamsu da motsin ɗan Hisbar a Otal ɗin.
Kiyawa ya ci gaba da cewa, mutumin ya yi ƙoƙarin taimaka wa matar ne.
Sai dai a wata hira da Freedom Radio ta yi da ɗan Hisbar ya ce, shi ya biya kuɗi har Naira 3,000 ga wani abokinsa wanda shi kuma ya kai ta Otal ɗin.
Daga baya ne shi kuma ya je Otal ɗin ya same ta ya kuma faɗa mata cewa duk wanda ya zo kada ta buɗe ƙofa, daga nan ne sai ƴan sanda suka zo a cewar sa.
Kiyawa ya ce, suna ƙoƙarin ganin an samu daidaito a tsakanin ɓangarorin da al’amarin ya shafa.
Ƴan bijilanti sun fafata da masu garkuwa da mutane a Kano.
Shugaban ƴan Bijilante na jihar Kano Muhammad Kabir Alhaji ne ya bayyana hakan a ranar Lahadi.
Shugaban ya ce, sai da suka yi ɗauki ba daɗi tsakanin masu garkuwar kafin daga bisani suka yi nasara.
Wasu bata gari sun kai wa  yan sintiri na Vigilante hari a Kano Kungiyar ‘yan Sintiri ta Vigilante ta bukaci gwamnatin Kano ta samar da hadin kai tsakanin Kamfanoni masu zaman kansu don samar da Asusun tallafawa jami’an tsaro Alhaji Kabiru ya ce cikin mutanen da aka sace din hudu mata ne, kuma sun yi nasarar kwato guda biyu daga cikin su.
Kabiru Alhaji ya ce, tuni suka miƙa wanda suka kuɓutar zuwa ga rundunar ƴan sandan jihar Kano.
Kano: An cafke ƴan adaidaitar sahun da suka shirya zanga-zanga.
Mai magana da yawun rundunar ƴan sandan Kano DSP Abdullahi Haruna Kiyawa ne ya bayyana hakan.
Ya ce, sun kama mutane biyun ne suna raba takardu domin gayyatar masu adaidaita sahu su shiga zanga-zanga a ranar Litinin.
Kiyawa ya gargaɗi duk wasu masu yunƙurin shirya wata zanga-zanga da su kaucewa hakan domin gudun tayar da hankalin jama’a.
Ya kuma ce, ƴan sanda sun shirya tsaf domin daƙile duk wani yunƙuri da zai kawo rashin zaman lafiya da sunan zanga-zanga.
An yiwa ‘yan wasan Adamawa United Fashi.
‘Yan wasan na kan hanyar su ta zuwa wasan mako na 11, a gasar Firimiya ta kasa NPFL.
Tawagar ta Adamawa United, za ta fafata da takwarar ta, ta MFM FC da ke jihar Legas.
Lamarin ya faru da karfe 11:45 na daren Jumu’a, inda ‘Yan fashin suka ‘kwace wayoyi, kudade da sauran kadarori na ‘yan wasan da mukarraban su, tare da yin awon gaba da direban motar.
Rahotannin baya-bayan nan, da suka fito daga majiyyoyi daban-daban a Benin, sun ce ‘yan fashin sun bukaci a biya su naira Miliyan 50 kudin fansa, kafin sakin Direban.
Kano Pillars ta musanta labarin ƙonewar motarta.
Mai magana da yawun ƙungiyar Lirwanu Idris Malikawa Garu, ne ya bayyana hakan ga Freedom Radio.
Ya ce, “Ina tabbatar muku da cewar labarin da aka yaɗa, na cewa motarmu ta ƙone a Unguwar Bawa dake yankin ƙaramar hukumar Madobi, ba gaskiya bane”.
Ya ci gaba da cewa, “Tayar Motar ce kawai ta kama hayaƙi sakamakon matsalolin da motar take ciki”.
“Yanzu haka ƴan wasa da muƙarraban ƙungiyar suna cikin ƙoshin lafiya, kuma maganar da muke da kai sun isa jihar Nassarawa lafiya”.
Malikawa yace, biyo bayan tattaunawa tsakanin shugaban ƙungiyar ta Kano Pillars da shugaban hukumar wasanni ta jihar Kano, tuni Motar hukumar ta kwashi ƴan wasan na Pillars tare da wucewa dasu zuwa jihar Benue don buga wasan Mako 11 a gasar Firimiya ta kasa NPFL.
Da yammacin Jumu’a ne dai wasu jaridu suka riƙa bada labarin cewa motar ƴan wasan Kano Pillars ɗin ta ƙone ƙurmus.
A ranar Alhamis 18 ga Fabrairu 2021 ne, Motar tawagar Wikki Tourist ta kama da wuta tare da ƙonewa ƙurmus a kan hanyar su ta zuwa wasa da Dakkada FC.
Corona: El-rufa’i ya bada damar buɗe ƙarin makarantu da Islamiyoyi.
Ɗaliban da za su koma makarantar sun haɗar da ƴan aji biyu na ƙaramar Sakandire da aji ɗaya da biyu na babbar Sakandare a makarantun kuɗi da na Gwamnati.
Sai kuma ɗaliban makarantun Firamare baki-ɗaya.
Haka kuma Gwamnan ya amince a koma makarantun Islamiyya a jihar daga ranar Litinin ɗin.
Hakan dai na cikin wata sanarwa da Kwamishinan ilimi na jihar Shehu Usman Muhammad ya fitar a daren Jumu’a.
Sanarwar ta nemi shugabannin makarantun da su shirya ci gaba da karatu a makarantu.
Sannan an nemi kowace makaranta kan ta tabbatar ta bi matakan kariya daga annobar Koronabairos.
Ma’aikatar ilimin ta ce, kwamitin yaƙi da cutar Korona zai sanya idanu domin tabbatar da cewa makarantun sun bi matakan.
Baya ga wannan ma’aikatar ilimin ta shawarci makarantun da su riƙa amfani da hanyoyin fasahar zamani wajen karatu.
Sannan za a ci gaba da karantar da ɗalibai ta hanyoyin rediyo da talabijin domin cike giɓin da aka samu.
Katsina: An yi garkuwa da wasu mata a hanyar zuwa gidan biki.
Mafi akasarin matan na goye da kananan yara lokacin da lamarin ya faru, kuma masu satar ta su sun sace su lokacin da sawu ya dauke sakamakon tsananin sanyi da ake yi Arewacin Nigeria.
Al’ummar yankin dai na ci gaba da kokawa kan dawowar hare-haren yan bindiga, kamar yadda wani mazaunin yanki yayi bayani ga me da sace su.
“Ya ce, har yanzu maharan basu bukaci kudin fansa ba sai dai sun sako guda daga cikinsu da yaron ta bashi da lafiya”.
An kaddamar da dakarun duba masu corona gida-gida.
 Kwamishinan lafiya na jihar Dakta Aminu Ibrahim Tsanyawa ne ya bayyana hakan yayin kaddamar da jami’an.
 Ya ce, ma’aikatar Lafiya ta lura da yadda ake samun jinkiri a yayin da aka kira jami’an da za su duba masu cutar corona, wanda haka ne ya sanya ta samar da jamia’n don samun agajin gaggawa.
 Dakta Tsanyawa ya kara da cewar Ma’aikatan zasu rika duba wadanda aka killace a gidansu amma da zarar jikin ya rikice za’a kai mutum zuwa cibiyar killacewa don samun kulawa sosai.
Abokin Kowa: Sabon Kwamishinan ƴan sandan Kano ya kama aiki.
An haifi Sama’ila Dikko a ranar 27 ga watan Yuli na shekara 1962 a garin Lere na jihar Kaduna.
Bayan ya kammala Firamare da Sakandire daga shekarar 1970 zuwa 1982 ya shiga jami’ar Ahmadu Bello da ke Zariya inda ya yi digirinsa a kan nazarin ayyuka.
Bayan ya kammala ya yi bautar ƙasa a jihar Rivers a 1986 zuwa 1987.
Daga nan kuma sai ya shiga aikin ɗan sanda a ranar 3 ga watan Maris na shekarar 1990.
Sabon Kwamishinan ‘Yan sandan Kano Sama’ila Shu’aibu Dikko Dikko ya samu horo a kwalejin ƴan sanda da ke Kaduna.
Ya riƙe muƙamai da dama a rundunar ciki har da dogarin tsaron mataimakin Gwamnan jihar Nassarawa.
Kafin naɗin sa a wannan matsayi shi ne mataimakin Kwamishinan ƴan sanda na jihar Adamawa.
Hotunan yadda Kwamishinan ya shiga ofishinsa da ke Shalkwatar ‘Yan sanda ta Bompai  Mun tattaro waɗannan bayanan ne daga shafin mai magana da yawun ƴan sandan Kano DSP Abdullahi Haruna Kiyawa na Facebook.
KANO STATE POLICE COMMAND DIARY 19/02/2021 TODAY, 19/02/2021 CP SAMA’ILA SHUAIBU DIKKO, fsi… Posted by Abdullahi Haruna Kiyawa on Friday, February 19, 2021  .
Budurwa ta kashe saurayinta kan Naira 1, 500.
Lamarin dai ya faru ne a unguwar Obele da ke yankin karamar hukumar Yenagoa a jihar Bayelsa.
Wasu makusantan masoyan biyu sun ce sun kwashe tsawon shekara daya suna soyayya da juna kafin ibtila’in ya faru tsakaninsu.
Ezikiel wadda ta shaidawa manema labarai yadda abin ya faru bayan da rundunar ‘yan sandan jihar Bayelsa ta yi holenta a garin Yenagoa tare da wasu masu aikata laifuka daban-daban da suka hada da: masu garkuwa da mutane da barayi da kuma masu fasa butun mai, ta ce, ta yi nadamar hallaka saurayin nata kan abin da bai kai ya kawo ba.
‘‘Rashin fahimta ne ya faru tsakani na da shi, amma ni da shi masoya ne, muna son juna sosai, kudi na ne Naira 1,500 suka bata da na tambaye shi, sai kawai ya mare ni, lamarin da ya sa na fusata sai na caka mishi wuka,’’ inji Ebiere Ezekiel.
A bangare guda kuma Kwamishinan ‘yan sandan jihar ta Bayelsa Mike Okoli ya kuma yi holen wani saurayi mai suna Promise Okoli da ake zargi da kashe budurwarsa mai suna Esther Uko bayan da ya sharara mata mari sau biyu.
Ana wata ga wata: Akwai yiwuwar Ebola ta ɓulla a Najeriya – NCDC.
Hakan na cikin wata sanarwa da NCDC ta fitar ta shafinta na intanet mai ɗauke da sa hannun shugabanta Dr.
Hakan dai na zuwa ne bayan da ƙasar Guine ta shiga fafutukar kawar da cutar daga ƙasar.
A ranar 14 ga watan Fabrairun da muke ciki ne ƙasar Guinea ta sanar da ɓarkewar cutar ta Ebola a ƙasar, lamarin da ya haifar da mace-macen jama’a a yankin N’zerekore na ƙasar.
NCDC ta ce, la’akari da kusancin Najeriya da Guinea ya sanya ta fitar da wannan sanarwa.
Saboda haka ta shawarci al’umma da su rinƙa wanke hannayensu da ruwa da sabulu, sannan a kaucewa ta’ammali da dabbobin daji.
Ana kamuwa da cutar Ebola ne, ta hanyar mu’amala da mai cutar ko taɓa jikinsa, ko guminsa, ko kuma gawarsa.
Haka ma ana kamuwa da cutar ta hanyar amfani da kayan marmari da Jemage ko Birrai suka yi amfani da shi.
Saura ƙiris a sako ɗaliban Kagara – Dr. Gumi.
Gumi ya shiga dajin Kontonkoro domin tattaunawa da ƴan bindigar kan sakin ɗaliban.
Gumi ya ce, tuni ya tattauna da shugabannin ƴan bindigar kan batun satar ɗaliban.
Wasu bayanai sun nuna cewa, tuni gwamnatin jihar Neja da takwararta ta Zamfara suka duƙufa wajen ceto ɗaliban.
Wani shaidar gani da ido ya shaidawa manema labarai cewa jami’an gwamnatin jihar Neja da na Zamfara sun shiga dajin Kotonkoro da ke Dutsin Magaji don tattauna yadda za a sako ɗaliban.
A ranar Laraba ne ƴan bindigar suka kutsa kai makarantar Sakandiren kimiyya ta Kagara da ke jihar Nejan inda suka hallaka guda sannan suka yi awon gaba ɗalibai sama da 40.
Matasan Arewa sun roƙi majalisa ta gaggauta tantance sabon shugaban EFCC.
Shugaban ƙungiyar Alhaji Nasiru Musa Jega ne ya bayyana hakan a cikin wata sanarwa da ƙungiyar ta fitar.
Sanarwar ta ce, naɗin Abdurrashid Bawa a matsayin shugaban EFCC abu ne da ya dace kuma hakan zai taimaka wajen daƙile cin hanci da rashawa la’akari da ƙwarewar da yake da ita.
Abdurrashid Bawa ya kuma yabawa shugaban ƙasa Muhammadu Buhari kan yadda ya bai wa matashin shugabancin hukumar.
Tsohon shugaban hukumar kwastam ya rasu.
Rahotanni daga jihar Katsina sun tabbatar da mutuwar tsohon shugaban hukumar ta kwastam, a Abuja bayan ya sha fama da rashin lafiya.
Marigayin, wanda ɗan asalin garin Musawa na jihar Katsina, ya rasu ya bar mata ɗaya da yara uku, maza biyu da mace ɗaya.
An haifi Abdullahi Dikko Inde ranar 11 ga watan Mayun 1960.
Ya kuma shiga aikin kwastam a shekarar 1988.
Ya zama shugaban hukumar kwastam a watan Agustan 2009 inda ya sauka a watan Agustan 2015.
Kano: Kotu ta amince da buƙatar Malam Abduljabbar na janye ƙarar da ya kai Gwamna Ganduje.
Malam Abduljabbar ya yi ƙarar Gwamnan Kano, Atoni Janar na jiha da Kwamishinan ƴan sanda da hukumar tsaron farin kaya da hukumar tsaron Civil Defense.
Yayin zaman kotun na yau Alhamis, wasu lauyoyi daga ƙungiyoyin Tijjaniyya Movement Initiative da Islamic Forum of Nigeria da kuma Jama’atu Tajdidil Islam sun sun nemi a sanya su cikin ƙunshin waɗanda malamin yake ƙara.
Sai dai lauyan Sheikh Abduljabbar Barista Saleh Muhammad Bakaro ya nemi iznin kotun domin ya janye ƙarar.
A ƙarshe mai shari’a Lewis Alagua ya amince, tare da soke shari’ar nan take.
Hakan na zuwa ne kwana guda bayan da malamin ya aike da wani saƙon fefen bidiyo da a ciki ya roƙi lauyoyin sa su janye shari’ar.
An bakaɗo ma’aikaciyar bogi a asibitin Barau Dikko da ke Kaduna.
Shugaban asibitin Farfesa Abdulƙadir Musa Tabari ne ya bayyana hakan, inda ya ce, tuni suka miƙa ta ga jami’an tsaro domin ci gaba da bincike.
Farfesa Tabari ya ce, ba zasu lamunci irin hakan ba, zasu ci gaba da bincike domin zaƙulo ɓata-gari da ke amfani da takardun bogi a asibitin.
A ƙarshe ya sha alwashin cewa, za su yi iya ƙoƙarin su domin tabbatar da ganin cewa sai iya ƙwararrun ma’aikata ne za su yi aiki a asibitin.
Babu sassauci ga ƴan adaidaitar da ba sa biyan haraji – KAROTA.
Shugaban hukumar Baffa Babba Ɗanagundi ne ya bayyana hakan a wani taron manema labarai da yayi a ranar Laraba.
Baffan ya musanta zargin cewa, hukumar na tilasta wa masu baburan biyan harajin na tsawon watanni maimakon na kullum-kullum.
A cewar sa, ko wane mai Babur zai iya biyan Naira ɗari a kowace rana ba sai ya dunƙule na watanni ba.
A nasa ɓangaren shugaban ƙungiyar direbonin baburan adaidaita sahu na Kano, Sani Sa’idu Ɗankoli ya nemi mammbobinsa da suyi biyayya ga abin da Gwamnati ke buƙata.
Ya ce, yanzu haka suna ci gaba da kira ga Gwamnatin Kano kan ta yi musu sassauci.
Wannan dai na zuwa ne, bayan da matuƙa baburan adaidaitan sahun suka yi zanga-zangar kwanaki biyu kan zargin hukumar ta KAROTA da tilasta musu biyan harajin watanni a lokaci guda.
Azal: Magidanci ya rataye kansa a Kano.
Mutumin mai suna Sabi’u Alhassan mai kimanin shekaru 62 a duniya ya rasu bayan da ya rataye kansa a ranar Laraba.
Rahotonni sun ce, lamarin ya faru ne a lokacin da matarsa ta tafi unguwa babu kowa a gida.
Wakilin Freedom Radio Shamsu Da’u Abdullahi ya halarci jana’izar marigayin da aka yi da yammacin Laraba.
Mutanen unguwar sun shaida masa cewa, basu san musabbabin da ya sanya ya rataye kansa ba.
Mun so jin ta bakin rundunar ƴan sandan Kano amma abin ya ci tura, kasancewar wayar mai magana da yawun ƴan sandan a kashe take.
Neman Haƙƙi: Kano Pillars ta nemi kamfanin Aiteo ya biya ta miliyoyin kuɗaɗe.
Shugaban ƙungiyar Alhaji Surajo Yahaya Janbul ne ya bayyana hakan a ranar Laraba yayin zantawa da manema Labarai.
Janbul ya bayyana ƙalubalen da ƙungiyar ke fuskanta a kakar wasannin bana.
A cewar sa, ƙungiyar na fama da rashin kuɗaɗen gudanarwa, da matsalar motar zirga-zirga zuwa wasanni da kuma rashin tsayayyiyar shalkwata ta din-din-din.
Alhaji Janbul ya nanata cewa, “Muna kira ga mahukuntan shirya Firimiya ta ƙasa, da hukumar ƙwallon ƙafa ta ƙasa NFF da duk masu ruwa da tsaki, kan su saka baki a gaggauta biyan mu kuɗaɗen Aiteo Cup da muka ɗauka na Naira miliyan ashirin da biyar”.
Ya ƙara da cewa, samun wannan kuɗi zai taimaka wa ƙungiyar wajen gudanar da harkokinta musamman na gasar Firimiya ta ƙasa.
Kano: Matasa sun yi rabon kayan tallafi ga asibitoci.
Shugaban ƙungiyar Kwamared Jamilu Magaji Saleh Hotoro ne ya jagoranci miƙa tallafin a ranar Laraba.
Kwamared Jamilu ya ce, sun bada tallafin ne duba da halin da asibitocin ke ciki, na rashin kayayyakin aiki.
Da yake jawabi yayin miƙa tallafin Dagacin Hotoro Walawai Alhaji Mustapha Abubakar, ya bayyana farin cikinsa, sannan ya hori ma’aikatan asibitocin da su yi aiki da kayayyakin yadda ya dace.
Asibitocin da suka samu tallafin sun haɗar da, asibitin Hafizu Kawu da ke Hotoro Walawai da asibitin Tsamiyar Boka da kuma na Mai Tuwo.
Dukkan asibitocin suna yankin ƙananan hukumomin Tarauni da Nassarawa.
An ɗaga likkafar ƴan sanda sama da 300 a Kaduna.
Da yake jawabi yayin ƙarin girman Kwamishinan ƴan sandan jihar Umar Musa Mutu ya ce, jajircewar jami’an ce ta sanya aka ɗaga likkafarsu zuwa gaba.
Sannan ya hore su da su ƙara zage dantse a yayin da suke gudanar da aikinsu na tabbatar da doka da oda a tsakanin al’umma.
Ku kalli wasu hotuna yayi ƙarawa ƴan sandan matsayi.
Za mu zakulo matasa masu basira don basu gurbin karatu a Maryam Abacha – Dakta Bala.
 Jami’ar Maryam Abacha da ke Maradi a jamhuriyar Nijer ta ce za ta mayar da hankali wajen zakulo yaran da suke da fasaha kuma basu da damar shiga makaranta don ba su tallafin yin karatu.
 Daraktan kulla alaka da hadin guiwar na kasa da kasa a jami’ar Maryam Abacha Dakta Bala Muhammad Tukur ne ya bayyana hakan jim kadan bayan kammala shirin Barka da Hantsi na nan tashar Freddom Redio.
 Dakta Bala Muhammad ya kuma ce, a yanzu jami’ar ta samar da cibiya anan Kano don saukakawa dalibai ketarawa zuwa sassa daban-daban na duniya don neman ilimi.
 Ya ce, “wannan ya sanya a yanzu da aka samar da cibiyar makarantar anan Kano za mu binciki masu unguwanni da dagatai har ma da hakimai da amsu unguwanni don su bamu rahoton yaron da yake da basira don mu bashi gurbin karatu a jami’ar” .
Buhari ya zargi ‘yan Najeriya da haifar da rikice-rikice a wasu jiohin.
 A cewar shugaba Buhari nan ba dadewa ba za a shawo kan matsalar ta hanyar amfani da karfi da kuma tasirin bayanan sirri don a gano su, kuma a magance su.
 Shugaban na bayyana hakan ne a yayin da yake ganawa da gwamnonin arewa masu yammacin kasar nan a jiya Talata, don tattauna batutuwan da suka shafi harkokin tsaro a jihohin nasu.
 Ya ce, sha’anin tsaro abin damuwa ne matuka a don haka gwamnatin tarayya za ta ci gaba da aiki tukuru don dakile ayyukan masu tada kayar baya.
Ganduje ya aike wa ‘yan asalin Kano mazauna Oyo tallafi.
 Gwamnan jihar Dakta Abdullahi Umar Ganduje ne ya aike da talafin ga yan asalin jihar Kano wadanda rikicin kabilanci da ya shafa a kasuwar Sasa da ke Ibadan.
 Kwamishinan yada labaran jihar Kwamared Muhammad Garba ne ya jagoranci tawagar kai tallafin, wanda kuma aka bai wa kowanne mutum guda naira dubu dari don rage musu radadi, kamar yadda ya yiwa freedom redio karin bayani.
 ya ce, sun kai tallafin ga kimanin sama da mutum 180 yan asalin Kano mazauna jihar ta Oyo.
 Cikin tawagar sun hadar da Kwamishinan harkokin kwasuwanci Barista Ibrahim Mukhtar da kwamshinan Ilimi Malam Muhammad Sunusi Kiru, wanda kuma gwamnan ya umarci da su ziyarci kowanne dan asalin jihar Kano da ke zaune a jihar ta Oyon don bashi tallafin.
Masu kiraye-kirayen a kara rumfunan zabe a kasar nan sun kai 9, 777 – INEC.
 Shugaban na INEC ya bayyana hakan ne yayin ziyarar wayar da kai game da kirkirar karin rumfunan zabe ga kungiyar tuntuba ta Arewa a jihar Kaduna jiya Talata.
 Mahmud Yakubu ya ce, idan za a iya tunawa hukumar ta kirkiro rumfunan zabe dubu dari da goma sha tara da dari tara da saba’in da uku tun a shekarar 1996, wanda a yanzu tsawon shekaru 25 ba a sake kirkiro wasu ba.
 A cewarsa, karuwar bukatar da ‘yan Najeriya ke yi na kirkirar karin rumfunan zabe na karuwa domin kuwa daga watan Oktoban 2020 lokacin da hukumar ta karbi buƙatu dubu 5,700 na ƙarin rumfunan zaɓen, adadinsu ya ƙaru zuwa dubu 4,077 a cikin watanni huɗu kawai.
 Yakubu ya ce, “Tun daga shekarar 1999, al’ummar kasar suka gudanar da zabuka shida tare da yin amfani da rumfunan zabe guda daya.
Demandsarin bukatun da Nigeriansan Najeriya ke yi na ƙarin rumfunan zaɓe na ƙaruwa kowace rana.
Ba mu taba kama Abdurrashid Bawa da laifin cin hanci da rashawa ba- EFCC.
 A cewar hukumar ba ta taba samun Bawa da wani laifi da ke da alaka da cin hanci da rashawa ba, ko kuma cefanar da kadarorin gwamnatin.
 Wannan dai na cikin wata sanarwar da hukumar ta fitar mai dauke da sa hannun jami’in hulda da jama’a na hukumar Mr.
 Sanarwar ta ce, hakan ya biyo bayan wani rahoto da wasu jaridun Internet ke yadawa cewar Abdurrashid Bawa na daya daga cikin masu hannu cikin laifukan da aka kama tsohon shugaban hukumar Ibrahim Magu da su na cefanar da wasu kadarorin gwamnatin da yawan su kai dari biyu da arb’in da hudu.
Muna kashe sama da biliyan 50 na tallafin lantarki kowanne wata -Buhari.
 Ministan samar da hasken wutar lantarki Sale Mamman ne ya bayyana hakan ta cikin wata sanarwar da mai bashi shawara kan harkokin yada labarai Mr.
Aaron Artimas ya fitar a Abuja.
 Aaron ya ce, Sale Mamman ya shaida hakan ne ga wata tawagar jagororin jaruman Hausa na Kannywood lokacin da suka kai masa ziyara a ofishinsa.
 Minsitan ya ce, wadanann kudade da aka kashe wajen samar da wutar lantarki cikin wata guda, ya biyo bayan korafe-korafen da ake samu daga ‘yan Najeriya ga me da karin farashin wutar lantarki, wanda hakan ya sanya gwamnatin tarayya ta dauki nauyin kashe naira biliyan hamsin wajen samar da wadataccitar wutar ga ‘yan kasa.
Baɗala: An cafke babban jami’in Hisbah da matar aure a Otel.
An cafke babban jami’in ne a wani Hotel da ke unguwar Sabon Gari tare da wata matar aure a nan Kano.
Babban Kwamandan hukumar Hisbah na jiha Malam Muhammad Haruna Ibn Sina ya tabbatar da faruwar lamarin, inda ya ce tuni suka kafa kwamiti na mutum biyar domin yin bincike.
Ibn Sina ya bayyana takaicinsa kan faruwar lamarin, har ma ya ce, Kwamitin da aka kafa zai yi aiki cikin kwanaki uku sannan ya bada rahoton sa a kai, domin ɗaukar matakin da ya dace.
Rahotonni sun ce, mijin matar ne ya yi ƙorafi ga ƴan sanda, wanda su kuma suka bi sahu har suka cafke wanda ake zargin.
Karin labarai: Mun karbi korafe-korafe fiye da kowanne lokaci daga farkon shekara nan – Hisbah Kano: Hisbah ta yi sulhu da masu gidajen kallo da wuraren shaƙatawa .
Yanzu-yanzu: Ganduje da wasu Gwamnonin Arewa sun tafi Oyo.
Mai taimaka wa Gwamnan Kano kan yaɗa labarai Salihu Tanko Yakasai shi ne ya tabbatar da hakan ga Freedom Radio.
Yakasai ya ce, tawagar ta haɗa da Gwamnan Kano Dr.
Abdullahi Umar Ganduje da kuma Gwamnan jihar Zamfara Bello Muhammad Matawalle.
Da kuma Gwamnan jihar Sokoto Aminu Waziri Tambuwal da na Kebbi Alhaji Atiku Abubakar Bagudu.
Gwamnonin sun kama hanyar ne bayan da suka kammala taron ganawa da masu ruwa da tsaki kan matsalar tsaro a Arewa wanda suka yi a jihar Kaduna.
Muna nan kan bakanmu na rushe gadar Kofar Nasarawa – Ganduje.
 Gwamnatin jihar Kano ta ce har yanzu akwai yiwuwar rushe gadar Kofar Nassawara da ke nan birnin Kano sakamakon rashin tsari da aka gina gadar tun da farko.
 Kwamishinan yada labarai da raya al’adu na jihar Kano Malam Muhammad Garba ne ya bayyana haka jim kadan bayan kammala shirin Barka da Hantsi na nan tashar freedom.
 Malam Muhammad Garba ya ce, gwamnatin jihar Kano ta gano cewa akwai tarin matsaloli masu yawa da gadar ke dasu, hakan yasa take nazarin rushe gadar don gina na zamani.
 Sai dai ya ce har yanzu ba su gama cimma matsaya kan wannan batun ba.
An rantsar da Ngozi Okonjo Iweala a matsayin shugabar cibiyar kasuwanci ta duniya WTO.
 Ngozi Okonjo Iweala dai ta kasance mace ta farko kuma ‘yar afirka ta farko da ta zama shugabar cibiyar ta WTO.
 Tun da fari dai cibiyar kasuwanci ta duniya ta kira wani taro a yau, wanda ake sa ran anan ne za a sanar da Ngozi a matsayin shugabar cibiyar.
 A baya-bayan nan ne dai shugaba Joe Biden na Amurka ya goyi bayanta wanda sanadiyar hakan abokiyar hamayyarta Yoo-Myung-hee, ministar kasuwancin kasar Korea ta kudu ta janye daga takarar.
Mun kammala ayyuka 280 cikin asusun kula da zaizayar kasa -Buhari.
 Sakataren gwamnatin tarayya Boss Mustapha ne ya bayyana haka lokacin da ya ke jawabi yayin bude wani aikin titi da gwamnatin tarayya ta yi a kwalejin gwamnatin tarayya da ke Yola.
 A cedwar sakataren gwamnatin tarayyar tuni aka kammala guda dari biyu da goma daga cikin ayyukan.
Ba mu kori ko mutum guda daga ma’aikatan mu ba -NEMA.
 Mai magana da yawun hukumar Manzo Ezikiel ta cikin wata sanarwar ya ce babu kanshin gaskiya cikin batun.
 Tun farko dai kafafen yada labaran kasar nan sun ruwaito cewa hukumar ta NEMA ta kori ma’aikatanta guda arba’in da takwas wadanda ta daukesu aiki a shekarar da ta gabata.
Kungiyar manyan ma’aikatan lantarki na kasa da na KEDCO sun tsunduma yajin aiki.
 Dubban ma’aikatan kamfanin dai sun yi cincirindo a kofar ofishin bayan da aka garkame shi tun da sanyin safiya.
 Tun da fari an gudanar zanga-zangar kin nuna goyon baya da dumbin ma’aikatan kamfanin suka yi  bisa ga halin da su ke ciki na rashin kyautatawar da suka ce kamfanin na yi musu.
 Dalilan da ya sanya suka tsunduma yajin aikin:  Cikin dalilan da suka sanya su yajin aikin a cewar Sakataren kungiyar manyan ma’aikatar wutar lantarki ta kasa yankin Arewacin kasar nan, Kwamred Raji Ahmad Rufa’i sun hada da: “gaza biyan su Albashi na tsawon wata 13, da zabtare musu kudaden Fansho da rashin kayan aiki da Kuma tura su wajen aiki ba bisa ka’ida ba a duk lokacin da kamfanin ya ga dama”  Sai dai a gefe guda Shugaban Kungiyar Kwadago ta kasa reshen Jihar Kano, Kwamred Kabiru Ado Minjibir yace kungiyar ba zata Lamunci halin da ma’aikatan kamfanin ke ciki ba, don haka za su dauki dukkanin matakan da suka kamata tare da nuna goyon baya.
 Sai dai har yanzu kamfanin na KEDCO bai bai yi karin haske kan lamarin ba, inda mai magana da yawun kamfanin Ibrahim Sani Shawai ya ce suna kan tattaunawa da shugabannin kamfanin.
Ganduje ya gabatar da dokar kare kananan yara ta bana a gaban majalisar dokoki.
 Shugaban majalisar dokokin Injiniya Hamisu Ibrahim Chidari ne ya bayyana hakan a zaman majalisar na yau Litinin.
 Da yake karanta wasikar Injiniya Hamisu Ibrahim Chidari, ya buƙaci amincewar mambobin majalisar domin sanya buƙatar cikin batutuwan da za a tattauna a zamanta na gaba.
Tsaro : Ganduje ya shawarci Buhari da’a hana fulani makiyya na ketare zuwa Najeriya.
Abdullahi Umar Ganduje ya ce bai dace a dinga kiran fulani makiyya a matsayin ‘yan ta’adda ba.
Yana mai cewa, da ya daga cikin fulani makiyya na gudanar da sana’ao’in su na kiwon dabbobi wanda hakan ke bukatar masu ruwa da tsaki su  tallafa musu Gwamnan na Kano ya bayyana hakan ne a tattaunawar sa da sashin Hausa na gidan Rediyo Faransa RFI, yana mai cewa gwamnan jihar Kaduna Nasiru El-R rufa’i bai fahimci kokarin da gwamnonin Arewa ke yi ba wajen dawo da zaman lafiya a yankin Arewacin kasar nan.
Sabon shugaban jami’ar NOUN ya kama aiki.
 Wata sanarwa da daraktan yada labaran Jami’ar Ibrahim Sheme ya fitar, ta ce an gudanar da kwarya-kwaryar bikin karbar aikin jiya a shelkwatar NOUN din da ke birnin tarayya Abuja.
 Farfesa Olufemi Peters shi ne shugaban Jami’ar na biyar, ya kuma bayyana tsohon shugaban makarantar Farfesa Abdallah Uba Adamu a matsayin jagora na gari da ya dora Jami’ar a kan tafarkin da ya dace na ci gaban ilimi.
 A jawabinsa na ban kwana, shugaban Jami’ar mai baring ado Farfesa Abdallah Uba Adamu, godiya ya yi ga Ubangiji da ya ba shi damar shugabantar makarantar, tare da yi wa sabon shugaba fatan smaun nasara yayin jagorancinsa.
Kowa sai ya mallaki katin dan kasa kafin ya zama cikakken dan kasa – Pantami.
 Ministan sadarwa da bunkasa tattalin arzikin fasahar zamani Isa Pantami ne ya bayyana haka a Abuja lokacin da ya ke ganawa da shugabannin kungiyar masu kamfanonin wayar tarho ta kasa.
 A cewar Pantami burin gwamnatin shine ganin duk wani dan kasar nan ya kasance yana da lambar shaidar zama dan kasa.
 Wannan na zuwa ne a lokaci guda da kamfanonin sadarwar ke bukatar gwamnatin da ta tallafa musu wajen cike gibin jari a bangaren sadarwa da ya kai akalla naira tiriliyan goma sha biyar .
Sojoji sun dakile harin Boko Haram a Borno.
 Da ya ke jawabi ga manema labarai jiya a Abuja, shugaban kwamitin kula da rundunar sojin kasar nan na majalisar dattijai, sanata Ali Ndume ya ce labarin da ya samu ya tabbatar da cewa, sojojin sun kashe ‘yan boko haram da dama a garin na Askira.
 Sanata Ali Ndume ya ce tun farko ‘yan ta’addar wadanda suka taho cikin motoci guda goma sha daya sun yi yunkurin kaiwan harin ne a garin Askira da misalin karfe hudu na yamma, sai dai sun hadu da tirjiya daga sojoji wadanda suka yi musu barna mai yawa.
 Sanatan ya kuma ce matukar sojoji za su ci gaba da zage dantse bako shakka nan gaba kadan ba da dadewa ba ayyukan boko haram zai zamo tarihi.
Rushe gidan mari na Kano ya kara haifar da koma baya – Maigida Kachako.
Kwamitin hadin guiwa da killace masu shaye shaye na jihar kano ya bayyana takicinsa kan rushe gidajen mari a Kano.
 Kwamitin ya bukaci gwamnatin jihar ta kara samar da cibiyoyin da za’a rika rika killace masu shaye-shaye don basu tarbiyya da kuma kawo karshen masu tu’ammali da kwayoyin maye a jihar.
 Shugaban kwamiti Malam Yakubu Maigida Kachako ne ya bayyana hakan jim kadan bayan kammala shirin ”Barka da Hantsi’’na nan tashar Freedom da shirin ya mayar da hankali kan matsalar shaye shaye.
 Maigida Kachako ya kuma ce kamata yayi iyaye su rika zuwa cibiyoyin da ake killace masu tu’ammali da kwaya musamman ma iyayen da yaransu suke shaye-shayen domin samun nutsuwar yaran.
 Ya ce rushe gidan mari da aka yi ya kara haifar da yawaitar masu shaye-shaye a Kano, wanda har kawo yanzu an gaza shawo kan su.
Za mu dakatar da albashin ma’aikatan kungiyar SSANU – Buhari.
 Ministan kwadago da samar da aikin yi Chris Ngige ne ya bayana hakan yayin zaman tattaunawa da kungiyoyin da ke yajin aikin.
 Ya ce sashi na 43 na dokar kungiyar kwadago na shekarar 2004 ta bai wa  gwamnati damar dakatar da albashin ma’aikata a lokacin da suke yajin aiki.
 Sai dai ya gargade su da cewa, gwamnati ba za ta yi kasa a gwiwa ba wajen mutunta dokoki na tsarin kungiya musamman wajen kiran kungiyoyin don tattaunawa.
 Ngige ya ce yajin aikin da kungiyar ta SSANU da NASU ke yi, ya sabawa dokokin kungiyar kwadago taa Najeriya.
 Kungiyoyin biyu  sun fara yajin aiki na ba-sani-ba-sabo a ranar 5 ga Fabrairu, 2021 a kan gazawar gwamnatin tarayya wajen warware matsalolin su na rashin biyansu albashi da ya kai Naira Biliyan 40, da sauran bukatu.
Za a kammala hanyar Abuja Kaduna zuwa Kano kafin 2023 – Buhari.
 Karamin Ministan Ayyuka da Gidaje Aliyu Abubakar ne ya bayyana hakan a a jiya Alhamis yayin da yake duba bangare na uku na aikin daga Zariya zuwa Kano.
 Ya ce kammala aikin hanyar, na daya daga cikin abubuwan da gwamnatin Shugaba Muhammadu Buhari za ta bai wa fifiko a yanzu.
 A cewarsa, saboda muhimmantar da aikin hanyar, ministan ayyuka da gidaje Babatunde Raji-Fashola ya ziyarci wajen da ake gudanar da aikin tare da tawaga ta musamman, inda kuma wasu Injiniyoyi suka ziyarci aikin don kara tantancewa.
 Aliyu Abubakar ya kuma ce, jajircewar na a matakin ganin an kammala aikin kafin karshen gwamnatin shugaba Buhari.
Mun karbi korafe-korafe fiye da kowanne lokaci daga farkon shekara nan – Hisbah.
Babban kwamandan hukumar Shiekh Muhammad Harun Ibn Sina ne ya bayyana hakan ga freedom redio.
Ya ce, matsalolin auren da ke faruwa a yanzu abubuwa ne da suke faruwa tun daga tushe wanda kuma da zarar an fara zaman auren sai zamantakewar ta gagara.
Ibn Sina ya kuma ce cikin rahotannin da suka tattara sun gano cewa mafi yawan matsalolin da ake samu na faruwa ne sakamakon auren dole.
Tsaro : Matawalle ya ce babu wani zabi da ya ragi illa yin sulhu da ‘yan binidga.
Muhammad Matawalle ya bayyana hakan ne a lokacin da yake amsa tambayoyin manema labarai a jihar Adamawa a yau Alhamis.
Gwamnan na Zamfara yaje jihar Adamawa ne ya yin ziyarar aiki da kuma kaddamar da wasu titina da gwamnatin jihar ta Adamawa ta aiwatar a kauyuka wanda shi ne karo na 2 a karamar hukumar Kuva-Gaya.
Matawalle ya kara da cewar, ”Ya nanata cewa hanya mafi dacewa wajen shawo kan matsalar tsaro shi ne yin sulhu da ‘yan bindiga” Masu fashin baki kan al’amuran yau da kullum na yi wa kalaman gwamnan jihar Zamfara kallo da yin martani ga gwamnan jihar Zamfara Malam Nasir Ahmad el-Rufai  na jihar Kaduna da ya ce babu hadin kai tsakanin gwamnoni wajen yaki da ‘yan bindiga a kasar nan.
COVID-19 : UNICEF na ziyartar makarantu a Kano.
Sakataren Ilimi na asusun tallafawa kananan yara dake aiki a Najeriya  Nasaka Adebayo Ibrahim ya bayyana hakan yin da suka kai ziyara karamar hukumar Kunchi.
Nasaka Adebayo Ibrahim ya ce sun fara kai ziyarar ne domin tabbatar da makarantun furamare suna kiyaye dokar Corona musamman ma a yankin karkakar Yace sun raba abubuwan wanke hannu a makarantun Firamari bisa duba adadin yawansu domin tabbatar da an dakile yaduwar cutar Corona a tsakanin dalibai.
 Malam Mati Sha’aibu guda ne daga cikin malaman makaranta ana Kano yace iyayen yara basa son turo yara su makaranta sai dai su turasu kasuwa.
Wakilin mu Shamsu Dau Abdullahi ya rawaito cewa dukkanin makarantun suna bukatar malamai da kayayyakin koyo da koyarwa .
CP Singham ya musanta zargin ya rasu.
CP Muhammad Wakili mai ritaya ya bayyana hakan ne a tattaunawar sa da wakilin mu Hassan Muhammad Auwal a gidan sa dake jihar Gombe.
 Tsohon kwamishinan yada labarai ya ce labarin bai bashi mamaki ba kasancewar  masoya sun ta tuntubar sa.
Tun a jiya ne wasu kafafan sada zumunta  suke yadawa cewa,  tsohon kwamishinan ‘yan sanda na jihar Kano, Muhammad Wakili  ya rasu.
An ta yi ta yada jita-jitan cewa Tsohon kwamishinan ‘yan sandan wanda aka fi sani da Singham ya rasu a wani mumunan hadarin mota da ya afko.
Akan haka ne mutane  suka yi ta bayyana alhinin su da jimami kan rasuwar ta sa a kafafan sada zumunta.
Yadda gawurtaccen dan bindiga ya mika wuya ga ‘yan sanda a Zamfara.
Auwalu Daudawa, ya shaidawa ‘yansandan jihar zamfara cewa, shi ne ya jagoranci gwamman yanbindigar zuwa dakin kwanan daliban suka kuma tafi da 340 daga cikin su.
Jaridar Punch ta rawaito cewa, sai dai ya ce ayanzu ya tuba yakuma gane tareda mika makamansa domin kuwa hanyar ba mai bullewa ba ce Auwalu Daudawa, nada tunga guda a dajin Dumburum dake karamar hukumar Zurmi a jihar zamfara, inda ya furnaci kauyukan Zurmi-Gidan Jaja dakuma Jibia .
JAMB ta ankarar da ‘ƴan Najeriya kan wasu masu shirya maguɗi a jarrabawar 2020.
Shugaban JAMB, Farfesa Ishaq Oloyede ya ce sama da ɗalibai 400 da ke neman shiga manyan makarantun gaba da sakandire ne aka kama da shaidar samun gurbi na bogi.
A cewar hukumar, ƙungiyoyin masu shirya satar amsa a jarrabawar ta JAMB, wanda a baya an fi ganinsu a kudancin kasar a yanzu sun fara yaɗuwa a Arewacin ƙasar nan.
JAMB ta ce ta kama wani mutum mai suna Buhari Abubakar wanda aka kama yana rubuta wa wani Muhammad Sanusi jarrabawa.
Kotu ta ƙi amince wa da buƙatar Malam Abduljabbar.
Malam Kabara ya shigar da ƙara gaban kotun yana ƙalubalantar matakin sanya masa takunkumin hana wa’azi bisa zargin yana wuce gona da iri.
Yayin zaman kotun na yau Laraba mai shari’a Alagua ya ce, ba za a hana ƴan sanda da Gwamnatin aikinsu ba, saboda haka za a bar su su ɗauki mataki kan abin da suke ganin zai iya kawo barazana ga jama’a.
Wakilin mu na Kotu Bashir Muhammad Inuwa ya rawaito cewa, yanzu haka an ɗage sauraron shari’ar har zuwa ranar 18 ga watan Fabrairu da muke ciki, domin sauraron ɓangaren waɗanda ake ƙara.
Wanda ake ƙarar sun haɗa da Gwamnatin Kano da Babban Mai Shari’a na Kano da Kwamishinan ƴan sanda da hukumar tsaron farin kaya da jami’an Civil Defence.
Mun kama kwayoyin maye sama da na biliyan Talati – NDLEA.
 Kwamandan hukumar dake kula da tashar Tincan Sumaila Ethan ya bayyana haka ta cikin wata sanarwa da ya rabawa manema labarai a Abuja.
 Ethan yace hukumar na cigaba da kokari wajan yakar masu safara miyagun kwayoyi sakamakon nasarori da ta samu a kwanakin nan na yawan kama miyagun kwayoyi da masu safara su.
 Ya kara da cewa jirgin ruwan da dauko hodar cocain daga kasar Brazil ya shigo cikin kasar nan.
An kori ma’aika 48 a hukumar REDCROSS.
 A 2019 aka dauki ma’aikatan karkashin shugabancin babban daraktan Hukumar na wancan lokaci Injiniya Mustapha Maihaja.
 Hukumar ta NEMA ta sallami ma’aikatan ne sakamakon rashin bin ka’ida da sharruda na daukar ma’aikata da suka yi tun da fari.
Sabbin rundunonin tsaro za su kawo karshen ta’addanci a kasar nan – Osinbajo.
 Ya ce sabbin shuwagabanin rundunonin sojin na da kwarewa da kuma na yanda za su murkushe dukkan wata kungiya ko wani dake son kawo fituna.
 farfesa Yemi Osinbajo ya nemi yan Najeriya da su kaucewa duk wani abu da ka iya ruguza kasarnan, yana mai cewa dole sai kowa ya bayar da tasa gudunmawar wajen shawo matsalolin da ake fuskanta .
Yan kasuwa sun fara mayar da martani kan kalaman ministan man fetur.
Shugaban gamayyar kungiyoyin yan kasuwar Quadri Olaleye ya ce a kullum gwamnati kanyi mazari wajen kara farashin man fetur, ba tare da yin la’akari da halin matsin rayuwar da yan kasar ke ciki ba Ya ce sam-sam abinda gwamnatin tarayya keyi bai da ceba, adon haka kamata yayi ta mayar da hankali wajen magance matsalolin tsaro da kuma fatara Haka nan ma kungiyar masu sarrafa kayayyaki ta Najeriya da cibiyar cinikayya ta Legas sun nemi gwamnatin tarayya da ta yi amfani da kudaden da ta ke samu daga bangaren manfetur wajen magance wadannan matsaloli .
Akwai yiwuwar rushe gadar Ƙofar Nassarawa – Ganduje.
Gwamnan ya bayyana hakan ne ta bakin Kwamishinan yaɗa labarai na jiha Malam Muhammad Garba yayin ziyarar da ƙungiyar Ganduje Raya Kano Yake ta kai masa.
Muhammad Garba ya ce, tuni suka shiga nazari tare da ƙwararru kan irin matsalolin da gadar ke haifar wa ga al’ummar Kano.
Sannan gadar ta fara zaizayewa saboda rashin kyawun aikin da aka yi.
Kwamishinan ya ce, da zarar ƙwararru sun gama nazari a kai Gwamnati za ta duba yiwuwar rushe gadar tare da sake ta.
Muhammad Garba ya ce, ayyukan Gwamnatin baya ayyuka ne marasa kan gado waɗanda ba a yi amfani da ilimi ba wajen aiwatar da su.
Rundunar sojin Najeriya ta nada sabon daraktan yada labarai.
Birgediya Janaral Mohammed Yerima, ya maye gurbin Birgediya Janaral Saghir Musa, wanda shi kuma aka sauya masa wurin aiki zuwa ga cibiyar horasa da jami’an soji dake garin Kontagora a jihar Naija.
Kafin nadashi sabon mukamin Birgediya Janaral Mohammed Yerima, ya taba rike mukamin mukaddashin daraktan yada labaru na rundunar sojin Najeriya.
Ya sami digirinsa na farko daga jami’ar Ahmadu Bello dake Zaria, kuma yakaranci fanin kimiyyar siyasa ne Sabon daraktan yada labarum, Birgediya Janaral Mohammed Yerima ya shiga aikin soja a watan oktoban 1989 .
Yadda Buhari ya kaddamar da aikin shimfida layin dogo a Katsina.
Shugaban kasa Muhammadu ya bayyana hakan ta kafar Internet  wato visual ya yin da yake jawabin kaddamarwa.
Shugaba Buhari ya ce da zarar an kammala wannan aikin zai saukaka zurga-zurga da kuma sufuri musamman a Jamhuriyyar Nijar dake makwaftaka da Najeriya.
  Sannan a cewar  shugaban kasar zai kasance hanyar samun kafar samar da kudaden shiga a tsakanin kasashen biyu da ma wasu kasashin.
Daga cikin wadanda suka halarci taron a Katsina sun hada da Gwamnan Maradi Zakari Ummar, Sai gwammanonin Kano da jigawa da Katsinan sannan sarakunan Kano, Katsina da Dutse da sauransu.
Kisan Ƴar Aiki: Yadda zaman kotu ke kasancewa kai tsaye.
Lauyanta yana ci gaba da roƙon kotun a bada belinta saboda tana fama da rashin lafiyar sanadiyyar ɓari da ta yi.
 Sai dai lauyar Gwamnati ta ce, a gidan gyaran hali ma za a ci gaba da kula da lafiyarta.
 Lauyoyin ƙungiyoyin kare haƙƙin ɗanadam da daban-daban dana ƙungiyar mata lauyoyi ne suka yi cikar kwari a kotun domin sanya idanu kan shari'ar.
An gurfanar da Fatima Hamza a gaban Kotun Majistiri mai lamba 8 bisa zargin ta da kisan kai.
 Bayan karanto mata tuhumar wadda ake zargi ta musanta.
 Lauyan da ke kare ta ya gabatarwa da Kotu takarda don neman belinta kasancewar bata da lafiya.
 Sai dai lauyar Gwamnati ta yi suka kan ɓuƙatar ta sa.
 Yanzu haka ana ta musayar yawu kan wannan batu.
 Wakilin Freedom Radio da ke kotu Aminu Abdu Baka Noma ya rawaito cewa, Fatima ta bayyana a gaban cikin yana yin rashin lafiya.
 Ya ce, da ƙyar ta ke tafiya, kuma ba ta iya tsayawa sai kujera aka bata ta zauna.
 Fatiman tana sanye da Atamfa da Hijabi Yalo sannan tana riƙe da jaririya.
 Ku ci gaba da bibiya muna sabinta wannan shafi da sabbin bayanai kan yadda daman kotun ke kasancewa.
Yadda Ganduje ya kaddamar da sabunta rijistar APC a mazabar sa.
Gwamna Dr Abdullahi Umar Ganduje ya yi wannan bayani ne a jiya  ya yin da ya halarci garin Ganduje domin kaddamar da sabunta rijistar APC a mahaifar sa.
 Gwamna Ganduje ya kara da kira ga Mata da su fitowa domin sabunta rajistar duba da cewa a lokacin zabe Mata na taka gagarumar gudunmawa wajen fitowa domin yin zabe.
 Gwamna Ganduje ya ce, masu tsohuwar rijistar da aka yi tun  a shekara ta 2014 suma an basu dama don sabunta rajistar ta su.
Wakiliyar mu Zahrau Nasir ta ruwaito cewa, ya yin kaddamar da yin rijistar magoya bayan jam’iyyar da dama ne suka  halacci wurin ya yin da uwar Jamiyyar ta  APC ta kasa turo Alhaji Kabiru Matazu  ya jagoranci kaddamar da yin rijistar.
 Sauran wandanda suka halacci kaddamawar sun hada  da mataimakin gwamnan Kano Nasiru Yusuf Gawuna da sanatoci  da jagoran jam’iyyar APC ta Kano Abdullahi Abbas da ‘yan majalisa da sauransu masu ruwa da tsaki   na jam’iiyar anan Kano.
Dalilan dakatar da hulda tsakanin bankuna da cibiyar kudi ta internet – CBN.
Hakan na cikin wata sanarwa ce mai dauke da sa hannun mai rikon mukamin daraktan yada labaran bankin na CBN Osita Nwanisobi.
Sai dai ya ce haramta harka tsakanin bankuna da cibiyoyin kudin na Crypto Currencies bai shafi dukkannin huldodi na kudi ta kafar internet ba musamman Fintechs.
Ya ce tun da tsarin hada-hadar kudin na Cryptocurrencies bai da lasisi a Najeriya saboda haka ya sabawa dokokin bankin na CBN.
A cewar bankin na CBN kungiyoyin ‘yan ta’adda suna samun kudade ta hanyar hada-hadar ta Cryptocurrencies.
Yadda aka kashe fiye da dala biliyan 2 tsakanin shekara ta 2019 zuwa bara a NNPC.
Kasar nan dai ta yi fama da karancin kudaden shiga a shekarar data gabata ta 2020 sakamakon faduwar da man fetur ya yi a duniya sanadiyar annobar cutar coronavirus.
Acikin rahoton da ta fitar, hukumar NNPC ta ce ta samu rarar naira biliyan goma sha uku da miliyan arba’in da uku a watan nuwamban shekarar da ya gabata.
Wannan bayani na kunshe ne ta cikin rahoton da kanfanin ya fitar na watan Nuwamba shekarar da ta gabata ta 2020, mai dauke da sa hannun manaja dake kula da harkokin yada labarai na kamfanin Kennie Obateru.
Samar da wuraren kiwo zai taimaka wajen samar da ayyukan yi – Kungiya.
Shugaban kungiyar Malam Muhammad Tahir ne ya bayyana haka ta cikin shirin barka da hantsi na nan freedom radio wanda yayi duba kan yadda ya kamata a kawo zaman lafiya tsakanin makiyaya da manoma.
Malam Muhammad Tahir ya ce samar da ruga da gwmanatin Kano ke kokarin yi lamari ne da zai taimaka wa makiyaya da manoma wajen kyautata sana’oinsu.
A cewar sa kungiyar masu sana’oin fataucin dabbobi da kayayyakin abinci suna taka rawa wajen samar da ayyukan yi ga al’ummar kasa.
Malam Muhammad Tahir ya ce kamata ya yi gwamnati sanya hannu a wannan bangare don bunkasa sanar a gida da kasashen waje.
Ya ce jihar Legas na amfani da dabbobi fiye da dubu guda a kasar nan ya yin da kuma kasahen waje ke son Najeriya ta dinga fita naman dabbobi zuwa ketare.
Amma ya kara da cewar,  ‘kasancewar na gida bai koshi ba ya za’a yi a fita da shi’ .
Yadda ‘yan sanda suka kama wanda ake zargi da alaka da ‘yan bindiga a Katsina.
Mai magana da yawun rundunar Gambo Isah ne ya bayyana haka ya yin zantawa da manema labarai.
Ya ce an kama tsohon shugaban riko na karamar hukumar ta Jibia ne sakamakon yadda yake taimaka wa wajen aikata ayyukan ta’addanci a jihar.
Ya kuma ce tuni an gurfanar da shi  a gaban kotu don girbar abin da ya shuka.
Rubutu masu alaka Babban sufeton ‘yan Najeriya ya gana da manyan jami’an ‘yan sanda Mun cafke masu safarar makamai a Katsina – ‘Yan sanda An maida yaran da aka sace daga jihar Gombe zuwa Anambra – ‘Yan sanda Rahotanni sun ce me yiwuwa rundunar ta kama Haruna Musa Mota ne sakamakon yadda aka ji muryarsa cikin wani  fefen  murya yana tattaunawa da ‘yan bindiga da suka sace daliban sakandieren kankara a watan Disamban shekarar da ta gabata.
Ganduje ya amince a shirya Muƙabala tsakanin Abduljabbar da malaman Kano.
Kwamishinan addinai na jihar Kano Dr Muhammad Tahar Adamu Baba impossible ya bayyana hakan.
Kwamishinan ya ce, Gwamnati ta amince da wannan zama, wanda za a yaɗa shi kai tsaye a dukkan kafafan yaɗa labarai na jihar Kano.
Ya kuma bayyana cewar za a gayyato malamai daga wajen Kano wadanda za su zamo masu sanya idanu a kan muwaharar wacce za a gabatar da ita a wani kawwamammen wuri da za a sanyawa tsaro.
Ƙarin labarin zai zo nan gaba.
Kisan Ƴar Aiki: Bayan kiraye-kiraye ƴan sanda sun saki hoton wadda ake zargi.
Mai magana da yawun ƴan sandan Kano DSP.
Abdullahi Haruna Kiyawa ne ya fitar da hoton ta shafinsa na Facebook da misalin ƙarfe 1:50 na ranar Lahadi.
ZARGIN KISAN ‘YAR AIKI MUN GURFANAR DA FATIMA HAMZA ME SHEKARU TALATIN A GABAN CHIEF MAGISTRATE COURT MAI LAMBA 8 DAKE GYADI GYADI KANO, AKAN ZARGIN KISAN KAI.
Posted by Abdullahi Haruna Kiyawa on Sunday, February 7, 2021  Wannan dai ya biyo bayan kiraye-kirayen da al’umma suka riƙa yi a kafafen sada zumunta kan ‘yan sanda su fitar da hotonta kamar yadda suke fitar da na waɗanda ake zargi da aikata laifuka.
Kiyawa ya ce, sun gurfanar da Fatima Hamza mai shekaru 30 a gaban kotu majistiri mai lamba da ke Gyaɗi-gyaɗi a Kano bisa zargin kisan kai.
Labarai masu alaka: Kisan Ƴar Aiki: An nemi ƴan sanda su saki hoto da bidiyon wadda ake zargi Kisan Ƴar Aiki: An gurfanar da wadda ake zargi a gaban kotu .
Kisan Ƴar Aiki: An nemi ƴan sanda su saki hoto da bidiyon wadda ake zargi.
Bisa al’ada dai rundunar ƴan sandan Kano ta kan yi holen mutanen da ta kama da zargin aikata laifuka cikin bidiyo kafin gurfanar da su a gaban kotu.
Shafin mai magana da yawun ƴan sandan Kano DSP Abdullahi Haruna Kiyawa na Facebook cike ya ke da irin waɗannan faya-fayan bidiyo.
Na baya-bayan nan dai shi ne a ranar Jumu’a, inda ya wallafa wasu da ake zargi da laidi ciki har da mace, har ma yake cewa, ta cire takunkumin fuskarta, kamar yadda kuke gani a ƙasa.
 Baya ga wannan a kwanakin baya, ya wallafa wasu da ake zargi da satar mutane waɗanda aka kama a unguwar Jaba da ke nan Kano, suma ciki har da mace kamar yadda kuke gani a wannan bidiyon da ke ƙasa.
 Ba wai ga iya maza da mata kaɗai ne ƴan sanda ke sanya bidiyon su ba, a’a har da ƙananan yara, domin a wannan bidiyon da ke ƙasa ƙananan yara ne har da mai shekaru goma sha uku a duniya da ƴan sandan ke zargi da fashi a unguwar Ɗandago da ke Kanon.
 Da alama wannan ya sanya jama’a ke jefa alamar tambaya kan yadda ƴan sanda suka ce sun samu hujjoji har sun gurfanar da wadda ake zargi da hallaka ƴar aikin a gaban kotu.
Sai dai kuma har kawo lokacin da muke haɗa wannan rahoto ba a ga sun fitar da bidiyonta ba kamar yadda suka saba, waje guda kuma sun fitar da bidiyon waɗanda ake zargi da satar keken ɗinki.
Wani abin mamaki ma shi ne yadda ƴan sandan suka yi bidiyo ga abokiyar aikin marigayiyar wadda ita ma yarinya ce ƙarama.
Sannan suka yiwa waɗanda suka taimaka wajen fitar da labarin bidiyo, amma har yanzu na wadda ake zargi bai fito ba.
Wani mai amfani da dandalin sada zumunta na Facebook mai suna Muhammad Inuwa Muhammad ya wallafa a shafinsa cewa.
“Ƴan sanda a jihar Kano in sun kama ɓarayin waya suna jere su, suyi musu bidiyo su yaɗa, amma sun kama wadda ake zargi da kashe ƴar aikinta sun ƙi su yi mata bidiyo”.
Ƴan sanda a jihar Kano in sun kama ɓarayin waya suna jere su suyi musu bidiyo su yaɗa, amma sun kama wadda ake zargi da kashe ƴar aikinta sun ƙi su yi mata bidiyo.
Posted by Muhammad Inuwa Muhammad on Friday, February 5, 2021  A nan kuma mai magana da yawun ƴan sandan Kano ne ya wallafa bayanin sakamakon bincikensu kan batun kisan ƴar aikin, da kuma batun cewa sun gurfanar da wadda ake zargi a gaban kotu.
 Daga cikin masu tsokaci a kai, Adamu Ado Muhammad ya ce, “A zahirin gaskiya kamar yadda ake yaɗa sauran hotunan waɗanda ake zargi da laifi, ita ma ya kamata a saki hotonta duk duniya ta gani, wannan shi ne adalci”.
“Bana tsammanin adalci a saki hoton ɓarawon waya duniya ta gani, kuma a kasa sakin hoton wadda ake zargi da kisan kai”.
“Allah ya taimake ku, ya kare ku”.
 Har zuwa lokacin da muke ci gaba da tattara wannan rahoto jama’a na ta yin tsokaci a kai, mu kuma muna ci gaba da bibiyar lamarin.
Mun tuntuɓi mai magana da yawun ƴan sandan Kano DSP Abdullahi Haruna Kiyawa kan wannan batu, sai dai bamu samu ji daga gareshi ba.
Labarai masu alaka: Mutuwar ƴar aiki a Kano: Ana mayarwa da ƴansanda martani Kisan Ƴar Aiki: An gurfanar da wadda ake zargi a gaban kotu .
Za a sasanta rikicin gwamnatin tarayya da kungiyar malaman jami’o’i.
Kwamitocin za su ziyarci wasu makarantun gaba da sakandire na kasar nan don sasanta sabani da ake yawan samu tsakanin magabatan makarantun.
ministan ilimi Malam Adamu Adamu ne tabbatar da hakan, yana mai cewa an kafa kwamitoci guda ashirin da biyar kuma za su ziyarci kwalejojin fasaha na tarayya da kuma wasu kwamitocin guda ashirin da daya wadanda zasu kai ziyara kwalejojin ilimi na tarayya.
Ya ce, shugaba Buhari ne ya amince da kafa kwamitocin don magance matsalolin da ake yawan samu tsakanin masu ruwa da tsaki game da gudanarwar makarantun na gaba da sakandire.
Kuma na bai wa kwamitocin wa’adin makwanni shida da suka kammala aikinsu kuma su mikawa gwamnati sakamakon rahotonsu.
Kisan Ƴar Aiki: An gurfanar da wadda ake zargi a gaban kotu.
Mai magana da yawun ƴan sandan Kano DSP.
Abdullahi Haruna Kiyawa ne ya bayyana hakan a ranar Juma’a.
Kiyawa ya ce, yanzu haka an gurfanar da wadda ake zargin a gaban kotu bisa zargin kisan kai.
Dangane da batun cizon Muzuru ya ce, bincike ya gano cewa Muzuru ya taɓa cizon marigayar tun a baya.
Ya ƙara da cewa, zuwa yanzu sun samu shaidu uku ƙwarara da suka ganewa idon su yadda lamarin ya faru.
Za a samar da cibiyoyi 12 na masu fama da cutar Daji a kasar nan – Buhari.
 Ministan lafiya Osagie Ehanire ne ya bayyana hakan a wani bangare na bikin ranar masu fama da cutar ta daji ta duniya da ake gudanarwa ranar 04 ga watan Fabrairun kowacce shekara.
 Ya ce samar da wadanda sababbin cibiyoyi zai taimaka wajen rage kaso hamsin cikin dari na kudade da masu fama da cutar ke kashewa.
 Ministan ya ce gwamnatin ta sanya sabbin na’urorin kula da masu fama da cutar daji a asibitocin koyarwa na jami’ar Nigeria da ke Nsukka dana Benin da Sokoto da Ibadan dana Shika da ke Zari’a da sauran wasu asibitocin da dama.
An dakatar da jirgin saman Emirates fita daga Najeriya – NCAA.
 Hukumar kula da sufurin Jiragen sama ta Najeriya ce ta sanar da hukuncin.
 Dakatarwar dai ta biyo bayan sabawa ka’idojin da kwamitin kar ta kwana mai yaki da cutar corona na shugaban kasa ta sanya don yaki da cutar.
 Ana zargin kamfanin jirgin da dauko fasinjoji ba tare da yin gwajin cutar corona ba, a don haka hukumar ta dakatar da tashin jiragen daga filayen jirgin saman Murtala Mohammed da ke Lagos da kuma na Nnamdi Azikwe da ke Abuja.
Majalisar dokoki ta Kano ta nemi goyan bayan masarautar Bichi.
Shugaban majalisar Engr Hamisu Ibrahim Chidari, ne ya bayyana hakan a yau Juma’a lokacin da shugabannin majalisar suka kai wa sarkin na Bichi ziyara a fadar sa.
Engr Hamisu Ibrahim Chidari, ya ce sun kai ziyarar ne da nufin gabatarwa masarautar sabbin shugabannin majalisar tare da neman hadin kanta domin yin ayyukan da za su ciyar da jihar Kano gaba.
A nasa ɓangaren, sarkin na Bichi Alhaji Nasir Ado Bayero, ya ce majalisar masarautar za ta ba su dukkan haɗin kan da ya dace, tare da buƙatar majalisar ta ƙara kaimi wajen yin dokokin da jihar Kano za ta amfana musamman ta fannonin ilimi da lafiya da sauran abubuwan more rayuwa.
Wakilinmu na majalisar dokokin Auwal Hassan Fagge, ya ruwaito cewa, shugaban majalisar ya kuma buƙaci al’umma da su kasance masu bin hanyoyin kariya daga cutar COVID-19 tare da yin addu’o’in ganin bayan Annobar.
Kano : Abubuwa bakwai da Ganduje ya fada akan Abduljabbar Nasiru Kabara.
Gwamna Dr Abdullahi Umar Ganduje ya bayyana hakan ne a jiya Alhamis  ya yin da yake jawabi ga malamai da limamai na jihar Kano dangane da kalaman da Sheikh Abduljabbar Nasiru Kabara ke yi na tunzura Jama’a akan fiyayyen halitta.
Abunda wasu malaman Kano suka ce kan matakin Ganduje : Ka zalika wasu daga cikin malaman da suka yi jawabi a ya yin taron  sun ce ba sa bukatar Muqabala da wanda ya yi batunci ga Annabi Muhammad , Sallallahu Alaihi Wasallam.
 Sakon Mai alfarma sarkin Musulmi da Wazirin majalisar masarautar Katsina: A jawabinsa na bude taro da takaitaccen bayani, Kwamishinan Harkokin Addini, Dr Muhammad Tahar Adam, ya bayyana irin sakonnin da su ke samu daga jama’a daban daban na yabawa da wannan mataki da gwamnatin jihar Kano ta dauka.
Ya ce, ”Sarkin Musulmi da Wazirin Katsina sun aiko da sakon jinjina ga Gwamna Ganduje kan matakin da ya dauka akan Abduljabbar Nasiru Kabara”.
Siyasar Zamfara : Za’a dinke baraka a jam’iyyar APC.
A baya dai Jam’iyyar ta rabu gida biyu, ɓangaren tsohon Gwamnan jihar Abdul-aziz Yari da kuma ɓangaren Sanata Kabir Garba Marafa.
Sai dai a yanzu Jam’iyyar za ta dunƙule wuri guda, a dai-dai lokacin da aka fara sabunta rigistar mambobin Jam’iyyar kamar yadda Sanata Marafa ya shaidawa wakilinmu Yusuf Ibrahim Jargaba a wata tattaunawa da ya yi da shi.
Dalilan da ya sa Ganduje ya rufe masallacin Sheik Abduljabbar Nasiru Kabara a Kano.
Ka zalika Majalisar zartarwa ta Kano ta ce sai  jami’an tsaro sun kammala binciken da suke gudanar wa a halin yanzu kan malamin bisa  furta kalaman tunzura jama’a a ya yin da yake gudanar da wa’azi a masallacin sa.
 Kwamishinan yada labarai na jihar Kano Malam Muhammad Garba ya bayyana hakan a daren jiya a fadar gwamnatin Kano ya yin da yake zantawa da manema labarai.
Malam Muhammad Garba ya kara da cewa, majalisar zartarwa ta Kano ta kuma umarce shi sheikh Abduljabbar Nasiru Kabara da  ya dakatar da wadannan wa’azi da yake yi wanda ka iya kawo rudani da tashin hankali a nan Kano da ma kasa baki daya.
Majalisar ta kuma umarci kafafen yada labarai dana sada zumunta da su dakatar da sanya karatuttukan sa don tabbatar da samun zaman lafiya a jihar Kano Wakiliyar mu Zahrau Nasir ta ruwaito cewa, gwamnatin ta Kano ta kuma umarci jami’an tsaro da daukar matakin gaggawa kan duk mai irin wadannan kalaman anan Kano.
Dalilan da suka sanya Buhari ya amince a kafa jami’o’i 20 a Najeriya.
Ministan ilimin kasar Mallam Adamu Adamu, ya sanar da haka jim kadan bayan kamala taron majalisar zartaswar kasar.
Jami’o’in sun hada da Topfaith University da Thomas Adewumi University da Ave Maria University dakuma Al-Istiqama University a garin Sumaila dake jihar Kano DSS.
COVID-19 : Ganduje ya gargadi Asibitioci masu zaman kan su.
Gwamnan jihar Dr Abdullahi Umar Ganduje ne ya bayyana hakan a yau ya yin taron majalisar zartarwa na jihar da aka gudanar a dakin taro na Africa House.
Gwamna Ganduje ya ce a jiya an gano wani Asibiti mai zaman kansa yana karya ka’idoji na Covid 19 tare da shigar da marasa lafiyar da ke cikin mawuyacin hali ba tare da tura su zuwa ga kwamitin don killace masu cutar da kuma kulawa dasu ba.
A wani bangare kuma gwamnan jihar ya karbi bakuncin dattawan kasuwar Sabongari wadanda suka zo yiwa gwamnan godiya domin rage musu kudin haya a kasuwar saboda kalubalen cutar Covid 19 da ta shafi cigaban tattalin arzikin su da na kasa baki daya.
Wakiliya Zahrau Nasir ta ruwaito ya yin taron majalisar zartarwar gwamnan ya kuma karbi bakuncin shugabannin gudanarwar jami’ar Yusif maitama Sule karkashin jagorancin shugaban jami’ar Farfesa Mukhtar Atiku Kurawa wanda ya yi karin haske kan nasarorin da aka samu a jami’ar kawo yanzu.
Mutuwar ƴar aiki a Kano: Ana mayarwa da ƴansanda martani.
Tun da farko an dai zargi wata mata da hallaka ƴar aikinta ta hanyar azabtarwa a unguwar Salanta Duka Wuya da ke Kano.
Sai dai ƴan sanda sun musanta zargin inda suka ce bincikensu ya gano cewa cizon Muzuru ne ya yi ajalin marigayiyar.
 Me ya sanya jama’a ke shakku kan rahoton ƴan sanda? A wata hira da Freedom Radio ta yi da yarinyar da ke aiki a gidan tare da marigayiyar ta bayyana cewa azabtarwa ce ta yi ajalin abokiyar aikinta.
Ta ce, matar gidan ta daki marigayiyar tare da caka mata ƙarfe a gabanta.
Waɗanda suka yiwa marigayiyar wankan gawa suma sun tabbatar da hakan inda suka ce sun ga tabbai kala-kala a jikinta.
Sannan sun ga ɗinki sabo a yayin da suke mata wankan gawar.
 Ƴan sanda sun bada belin wadda ake zargin Tun da farko ƴan sanda sun bayar da belin wadda ake zargin, sai dai daga baya sun ƙara cafke ta bayan karaɗi da Freedom Radio ta yi.
Haka ma, tun a farko wani ƙusa a rundunar ƴan sandan ya nemi Freedom Radio ta jingine labarin amma ba ta yi hakan ba.
Wani abin mamaki ma shi ne, yadda ƴan sanda suka riƙa bin diddigi tare da cafke waɗanda suka fara tsegumtawa Freedom Radio labarin.
 Me ya faru a ƙarshe? Ƴan sanda sun kamo ƴar aikin da ta bayyana yadda lamarin ya faru, tare da sake naɗarta cikin bidiyo kan ta ƙaryata abin da ta faɗa a baya.
 Jama’a na yiwa ƴan sanda martani a kai Bayan da jami’in hulɗa da jama’a ya wallafa wannan bidiyo a shafinsa na Facebook jama’a sun yi ta tsokaci a kai kamar haka.
ZARGIN KISAN ‘YAR AIKI A UNGUWAR SALANTA SHARADA KANO BINCIKE YAYI NISA, AN BANKA’DO ABUBUWA DA DAMA.
Posted by Abdullahi Haruna Kiyawa on Tuesday, February 2, 2021  Adama Muhammad Bala ta ce, “Amma maganar farko da yarinyar ta faɗa ya za ayi a ce ta yi ƙarya? Gaskiya dai insha Allah za ta fito”.
Auwal Magashi kuma ya ce, “Daga cizon muzuru yanzu kuma an koma shanye magani duka ku na nufin over dose ta yi, ta mutu ke nan? Gaskiya Malam Kun raina ma na wayo.
Wato shi dai mara gata a ƙasar nan ya shiga uku, duk abin da ya faru da shi ba mai bi ma sa haƙƙin sa”.
Sai Muhammad Baballiya Zage ya ce, “Wallahi ku ji tsoron Allah a kan wannan lamari, kowa zai mutu kuma za ayi masa hisabi a kan dukkan rayuwar shi ta duniya.
To wallahi ku sani Allah ba zai bar wannan zalunci ya tafi haka ba”.
Jamilu Abdullahi Bau cewa ya yi, “Ya kamata hukumar ƴan sanda ta gayyato ƙaton muzurin da ake zargi da kuma magen da muzurun yake zuwa barbara gurinta su gurfana a gaba hukumar ƴansanda don ci gaban binciken, amma fa shawara nake bayarwa Allah ya taumaka amin”.
Shi kuwa Shamsuddeen Ɗalhatu Ɗan amana cewa ya yi, “Allah yasa mu gama da duniya lafiya amma wannan lamari akwai abin dubawa yarinyar tayi bayani sosai a freedom radio, Allah dai ya baku ikon adalci”.
Muhammad Sani Idris ya ce, “Abinda yarinyar nan take fada ƙarya ne, saboda abin da ta faɗa a Indaranka daban da abin da kuma yanzu aka shirya mata take faɗa daban”.
Har kawo yanzu dai jama’a na ci gaba da bayyana ra’ayoyinsu a kai.
 A gefe guda kuma hukumar kare haƙƙin ɗanadam ta ƙasa da ƙasa International Human Right Commission ta ce akwai alamar tambaya kan rahoton na ƴan sanda.
A don haka ma ta ce, tana ci gaba da tattara bayanai domin ɗaukar mataki na gaba.
Yadda majalisar dokoki ta Jigawa ta yi wa dokar wa’adin shugabannin kananan hukumomi garanbawul.
Wannan ya biyo bayan gyaran fuska ga sashe na 6 (1) na dokar kananan hukumomi ta 2012 ya yin da duk wanda ya shugabanci kananan hukumomi a zango shekaru biyu a jere ba zai sake tsayawa zaben wannan mukami ba.
Haka kuma gyaran fuskar ya shafi sashe na 9 (1) wadda ya baiwa gwamna ikon dakatarwa ko kuma sauke duk wani shugaba ko mataimakin shugaba ko kamsila zababbe ko nadadde da aka samu da aikata ba dai-dai ba bayan samun amincewar majalisar.
Gyaran fuska ga karamin sashe na biyu na sashe na 9 kuwa ya baiwa majalisar dokoki ikon saukewa ko dakatar da shugaba ko mataimakinsa ko kamsila maras gafaka da mai gafaka daga kan mulki bayan kotu ko kwamatin majalisar ya same shi da aikata ba dai-dai ba.
Sai kuma sashe na 67 (6) (A) da ya ayyana sakatare da Daraktan mulki da ma’aji a matsayin masu ikon rattaba hannu kan takardun kashe kudaden kananan hukumomi.
A wani labarin kuma, majalisar dokokin jihar Jigawa ta sahalewa kwalejin ilimi dake Gumel ta sake dawo da ayyukan cibiyoyinta na koyar da karatun shedar malanta ta NCE bisa tsarin karatu daga gida wato distance learning a fadin jihar nan.
Wannan na kunshe cikin sanarwar da jami’in yada labarai ta kafar Internet Saf’one Sani Imam ya sanya wa hannu cewa, matakin  ya biyo bayan amincewa da rahoton kwamatin ilimi wadda ya bayyana cewa ciyoyin na rufe wadda hakan zai kawo nakasu ga malamai da ba su da shedar malanta ta kasa.
El-Rufai zai fara raba magunguna ta hanyar amfani da jirage masu sarrafa kan su.
A jawabinsa, Gwamna El-Rufai ya ce wannan kamfani  da ke Kasar Amurka wanda ke da reshe a Kasar Ghana ya zabi Jihar Kaduna ne don ganin yadda jihar ta dauki sha’anin kiwon lafiya da muhimmanci.
Gwamnan ya kara da cewa, “ wannan tsari zai taimaka mana wurin rarraba magani da alluran riga-kafi zuwa duk lunguna da sakunan da ke jihar nan musamman inda muke fama da matsalolin tsaro kamar Birnin Gwari.
Sannan wannan tsarin zai taimaka mana wurin samar da ayyukan yi ga matasanmu tun da a nan Kaduna za su rika kera wadannan jirage masu sarrafa kawunansu”.
Sharuda masu tsauri ke hana karbar tallafin sana’o’i – Masani.
Mal Ibrahim Habib ya bayyana haka ta cikin shirin barka da hantsi na nan freedom radiyo wanda yayi duba kan yadda ya kamata mutane su rinka karba tallafi.
Masanin ya bukaci alumma su guji duk wata hanya karba tallafi saboda gudun fadawa hannun yandamfara.
Buhari ya fara sayar da kadarorin da aka kwace daga masu cin hanci Najeriya.
Shugaban kwamitin sayar da kadarorin Dayo Apata ya bayyana wa manema labarai a Abuja.
Apata yace kadarorin sunkai ashirin da biyar a gurare daban daban a fadin kasar nan.
Shugaban kasa Muhammadu Buhari ne ya kaddamar da kwamitin a ranar tara ga watan Nuwamba wanda ya umarci ofishin atoni general na kasa domin ya shirya hanyoyin sayar da kadarorin.
Kwamitin ya hada da wakilai daga fadar shugaban kasa da rundunar yan sanda,da hukumar EFCC da kuma da kuma wakilci daga maaikatar kudi,sharia da kuma maikatar ayyuka.
Yadda Zulum Ya sauke kwamishinan lafiya na jihar Borno.
wannan dai na cikin wata sanarwar da mai magana da yawun gwamnan Malam Isaha Gusau ya sanyawa hannu.
Sanarwar ta ce umarnin na gwamna Zulum na daga cikin matakan da suka dace na sake sauya fasalin ma’aikatar.
Gusau ya kuma ce, gwamna Zulum na nuna godiya ga Dakta Salihu Kwayabura kan irin gagarumar gudummawar da ya bayar wajen ci gaban bangaren kiwon lafiyar al’ummar Borno a cikin shekaru biyu da yayi yana jagorantar ma’aikatar.
Ba ma shiga ayyukan wasu hukumomi da niyyar cin zarafin jama’a – KAROTA.
Sai dai akwai ayyuka da dama da take aiwatarwa tare da hadin gwiwar wasu hukumomi, musamman ayyukan irin na jami’an tsaro da kuma KNUPDA wadda ke lura da ayyukan tsara birane.
Shugaban Hukumar KAROTA, Baffa Babba Dan-Agundi shine ya bayyana haka a tattaunawarsa da Freedom radio da safiyar yau Talata.
Baffa Babba Dan-Agundi , ya ce akwai doka da ta bawa jami’an KAROTA damar cafke duk wani mai laifi tare da mika shi ga hukumomin tsaron da abun ya shafa.
Buhari ya nemi hukumomin da su tabbatar sun karfafa dokar yaki da Covid-19.
Shugaban kwamitin fadar shugaban kasa kan yaki da kwayar cutar, Boss Mustapha, shine ya bayyana hakan a wani taron manema labarai a Abuja.
Boss Mustapha wanda shine sakataren gwamnatrin tarayya, ya ja hankalin ‘yan Najeriya game da tsauraran matakan da za a dauka kan duk wanda aka samu da laifin karya dokar yaki da cutar Korona.
Yajin aiki : Meyewa ne mu tsunduma yajin aiki – SANNU.
Rahotanni sun bayyana cewa ministan kwadago da samar da ayyukan yi Chris Ngige ne zai jagoranci taron karkashin gwamnatin tarayya.
Sai kuma shugaban SSANU Mohammed Ibrahim Haruna zai jagoranci kungiyoyin kwadagon don gudanar da taron.
Ana sa ran ganawar ta su zata mayar da hankali kan batun mafi karancin albashi da kuma batun tsarin albashi na IPPIS da kuma rashin biyan kudin fansho na mambobin kungiyar da suka kammala aikin, tare da nazartar yarjejeniyar da suka kulla da gwamnatin tun a shekarar 2019.
Cikin watanni 2 mutane 450 ne suka kamu da cutar Corona – Buhari.
Shugaban Kwamtin kar-ta-kwana na yaki da cutar Boss Mustapha ne ya bayyana hakan rahoton da ya fitar jiya Litinin.
Ya ce, ma’aikatan kiwon lafiya saba’in da biyar ne suka kamu da cutar a makon da ya gabata, ciki kuwa har da rahoton da ke nuna cewa mutum bakwai sun kamu da nau’in cutar corona da aka gano ta a Burtaniya.
Boss Mustapha ya nuna damuwarsa kan yadda jihar Lagos ke zama a mataki na farko na masu yawan cutar, tare da sauran kananan hukumomi 22.
Ya kuma ce akwai yiwuwar dakatar da tashin jirage daga Hadaddiyar Daular Larabawa da wasu kasashen.
Babban sufeton ‘yan Najeriya ya gana da manyan jami’an ‘yan sanda.
Rahotanni na ganin cewa, ganawar ta su na zama wani bangare na bankwana da kuma yi musu bayani game da yadda ya kamata su ci gaba da gudanar da ayyukan su musamman kan rikice-rikicin da ake ciki.
A yau ne dai ake sa ran fadar sgugaban kasa za ta bayyana sabon sufeto Janar na yan sandan Najeriya, yayin da wa’adin ritayar Muhammad Adamu ya cika.
Akwai yuwar samun karancin man fetur a Najeriya – Buhari.
Karamin ministan man fetur Mr Timipre Sylva ya bayyana fargabar a daren jiya Litinin ya yin da ake gudanar da taron masu ruwa da tsaki da ya hadar gwamnatin tarayya da  Shugabannin kungiyar kwadago ta kasa a babban birnin tarayya Abuja.
Taron wanda cigaba ne tsakanin kungiyar da gwamnatin tarayya wanda aka katse hanzarin kungiyar na kada ta tafi yajin aiki kan karin kudin man fetur da na karin kudin wuta.
Gwamantin Kano ta rufe wani gidan mai sakamakon karya dokar tsaftar muhalli.
Hukuncin hakan ya biyo bayan karya dokar tsaftar muhalli da suka yi a yau.
 Kwamishinan muhalli na jihar Dakta Kabiru Ibrahim Getso ne ya bai wa kotun tafi da gidan kan tsafatar muhalli umarnin zartar da hukuncin sabada karya dokar da gidan man yayi.
 Haka kuma an rufe tashar mota ta Kano line tare da cin tarar su naira dubu dari biyu su ma.
Getso ya ce, ba a bude gidan man da tashar motar ba har sai sun cika ka’idojin da ma’aikatar za ta gindaya musu.
Ganduje zai dauki matakin ladaftarwa akan shugabannin tashar mota.
Kwamishinan muhalli na Jihar Kano Dakta Kabiru Ibrahim Getso ne ya ba da umarnin yayin duban tsaftar muhalli na kasuwanni da asibitoci da ma’aikatun gwamnati, wanda ake gudanarwa a karshen ko wane wata.
Kwamishinan wanda babban sakatare a ma’aikatar Adamu Abdu Faragai ya wakilta, ya ce gwamnati ba za ta lamunci barin datti a wuraren hada-hadar jama’a ba, a don haka za ta dauki mataki kan masu karya dokar tsaftar muhalli.
Mace-macen aure su ne manyan kalubalen da muke fuskanta – Hisbah.
Mukaddashiyar Kwamnandan hukumar mai kula da bangaren mata Malama UmmuKulsum Kassim ce ta bayyana hakan jim kadan bayan kammala shirin Barka da Hantsi na nan Freedom Radio, wanda ya yi duba kan matsalolin zamantakewar aure wanda aka yi a jiya Juma’a.
Malama Ummukulsum ta kara da cewa rashin daukar ragamar kula da iyalai daga bangaren mazaje na daga cikin abubuwan da ke haddasa wannan matsala.
Ta kara da cewa wajibi ne mazaje su rinka taimakawa mata wajen tarbiyyantar ‘ya’yansu domin bunkasa rayuwarsu.
Malama UmmuKulsum Kassim ta shawarci iyaye su dage sosai wajen baiwa ‘ya’yansu ilimin addinin musulunci yadda ya dace domin kyautata rayuwarsu a nan duniya da kuma gobe kiyama.
Muna baiwa manoma shawara su yi amfani da tallafi ta hanyar da ta dace – Gwamnati.
Ministan Noma Muhammad Sabo Nanono ne ya bayyana hakan ta bakin mataimaki na musammam ga daraktar harkokin noma ta kasa Muhammad Shehu Adamu, yayin rabon tallafin ga kananan manoman shinkafa maza da mata su dari biyu a nan Kano.
Ya ce tallafin hadin gwiwa ne da gwamnatin kasar Japan, sakamakon yadda annobar cutar Corona da kuma ambaliyar ruwa suka taba manoman a bara.
A na ta jawabin mataimakiyar darakta mai kula da harkokin noman shinkafa Dr.
Fatima Aliyu, cewa ta yi suna sa ran cigaba da ba da tallafin nan ba da jimawa ba.
Wakilinmu Abubakar Sabo ya rawaito cewa ko wane manomi ya amfana da buhu hudu na taki kamfa da buhu biyu na taki yuriya, sai buhu guda na irin shinkafa da lita goma ta maganin feshin ciyawa da galan daya na takin ruwa wato organic da kuma maganin kwari roba hudu.
Riga-kafin allurar Corona bata da wani illa – Buhari.
A don haka ya bukaci majalisar koli ta addinin musulunci ta taimaka wajen fadakar da al’umma muhimmancin allurar rigakafin.
Shugaba Buhari ya bayyana hakan lokacin da ya karbi bakuncin majalisar koli ta addinin musulunci ta kasa a fadarsa, karkashin jagorancin Sarkin musulmi Alhaji Muhammad Sa’ad Abubakar.
Majalisar Kolin ta addinin musuluncin ta ziyarci shugaba Buhari domin mika wasu bukatu da suka hadar da bukatar magance matsalolin tsaro da kuma danniya da wani bangare na al’ummar kasar nan ke fuskanta a halin yanzu.
Tsaro: Ƴan bindiga sun sako matar ɗan kasuwar da suka yi garkuwa da ita a Kano.
Ɗan Kasuwar Alhaji Ishu Adam Mai Taki ya shaida wa Freedom Radio cewa, da yammacin Alhamis ne matar tasa da ɗansa suka dawo gida.
Ya ce, sun dawo cikin ƙoshin lafiya, sai dai bai yi ƙarin bayani kan yadda suka kuɓuta ba.
Tun a watan Disamba ne dai ƴan bindigar suka afka wa gidan ɗan kasuwar a garin Falgore na ƙaramar hukumar Rogo a Kano.
A nan ne suka yi awon gaba da matar, Hajiya Binta Isah da ɗanta mai shekaru huɗu.
Sannan suka ƙone motar jami’an sintiri ta ƙaramar hukumar Rogo.
Rundunar ƴan sandan Kano ta tabbatar da kuɓutar matar da ɗanta kamar yadda mai magana da yawun ta DSP.
Abdullahi Haruna Kiyawa ya shaida wa Freedom Radio.
Sai dai shima bai yi ƙarin bayani kan yadda suka kuɓuta ba.
Ku kasance da Freedom Radio cikin shirin An Tashi Lafiya da ƙarfe 6 na safiyar Jumu’a domin jin ƙarin bayani.
Saukar Alkur’ani : Sarkin Kano ya ja kunnen Iyaye.
Alhaji Aminu Ado Bayero ya bayyana hakan ne a yayin saukar Alkur’ani mai girma na makarantar Tagrisu Hubbin Nabiyyi (S.A.W) Lil-hayatil Islamiyya dake unguwar Tukuntawa a ranar Laraba.
Ya ce, ya zama wajibi iyaye su kula da ilimi da tarbiyyar ‘ƴa’ƴan su ta hanyar bibiyar karatunsu na Islamiyya domin sauke nauyin dake kan su.
Sarkin ya kuma ce, malamai suma sai sun riƙe amanar da iyaye su ka basu na ilimantar da ‘ƴa’ƴan su domin samun ilimin da su zama manyan gobe nagari.
 A nasa ɓangaren, Dagacin Gandun Albasa, Alhaji Ƙasim Yakubu, jan hankalin ɗaliban ya yi da su amfana da ilimin da suka koya wajen yin biyayya ga iyayensu da kuma shugabanni.
Sarkin Kano Aminu Ado Bayero shi ne  shugaban majalisar sarakuna – Ganduje Abubuwan da suka faru a Katagum yayin ziyarar Sarkin Kano Masu magungunan dabbobi su rinka hada kai da masana – Sarkin Kano Sarkin Zazzau ya fashe da kuka ya yin nadin sa a Zariya A nasa jawabin, Uban makaranta, Dr.
Faruk Ahmad Kurawa, ya buƙaci gwamnati da masu kuɗi da su tallafawa makarantar domin samun wurin karatu na din-din-din.
 Wakilin mu Buhari Isah ya rawaito cewar, a yayin saukar Alkur’anin na ɗalibai 34 karo 2 an karrama masu baiwa makarantar gudunmawa da suka haɗa da, Dagacin Gandun Albasa Alhaji Ƙasim Yakub da Dr.
Faruk Ahmad Kurawa da kuma Farfesa Rabi Muhammad Hashim.
Yadda aka samu bullar sabuwar cuta a Sokoto – Tambuwal.
Gwamnan jihar Sokoto Aminu Waziri Tambuwal ya tabbatarwa manema labarai a  birnin Sokoto cewa kawo yanzu Tambuwal ya bayyana cewar cutar ta bulla ne a yankin Halele dake Sokoto wanda har yanzu ba’a kai ga ganu musababin ta ba.
Gwamnan na Sokoto ya ce nan bada jimawa ba ne, gwamnatin sa zata gudanar da bincike don daukar mataki na gaba.
Sanya takunkumin baki zai takaita yaduwar Corona – Masani.
Shugaban dakin gwaji na jami’ar Bayero Farfesa Isa Abubukar ne ya bayyana hakan yayin zantawarsa da Freedom Radio.
Farfesa Isa Abubakar ya kara da cewa duk wata cuta da za a iya daukarta ta numfashi, to hakika sanya takunkumin zai baiwa mutum kariya daga kamuwa da cutar.
Buhari na neman sahalewar majalisa wajen nadin mai binciken kudi.
Muhammadu Buhari ya aike da wasika ga shugaban majalisar dattijan Sanata Ahmad Lawan domin amince wa Mr Adolphus, kamar yadda sashe na 86(1) na kundin tsarin mulkin kasar nan ya yi tanadi.
Wata sanarwa da mataimaki na musamman ga shugaban kasa kan harkokin da suka shafi majalisar dattijai Sanata Babajide Omoworare ya fitar.
Sanarwar ta ce Aghughu Adolphus ya rike mukamin a matsayin rikon kwarya tun bayan ritayar da Mr Anthony Mkpe Ayine ya yi a ranar 25 ga watan Oktoban bara sakamakon cika shekaru 60 da haihuwa.
Yadda ‘yan sanda suka tabbatar da ‘yan bindiga sun kashe jami’an su a Taraba.
Jami’in hulda da jama’a na rundunar DSP David Misal ne ya tabbatar da hakan yau, inda ya ce ‘yan bindigar sun hallaka ‘yan sandan ne jiya litinin, bayan da motarsu ta lalace a lokacin da suke kan hanyarsu ta zuwa aiki garin Jen da ke kan titin Karim Lamido.
Bayan kashen ‘yan sandan ne kuma sai suka yi awon gaba da bindigoginsu guda biyu suka tsere cikin daji.
Kisan ‘yan sandan na zuwa ne kwanaki uku bayan da wasu ‘yan bindiga suka kashe shugaban karamar hukumar Ardo-Kola ta Jihar da wani ‘dan uwansa a garin garin Jalingo.
Kananan asibitoci 239 ne zasu fara karbar tallafin kudi a Jigawa – Badaru.
Babban sakataren lafiya na jihar Jigawa Dr.
Salisu Mu’azu ne ya bayyana haka ya yin taron kaddamar da fara mika kudin ga hukumomin asibitocin, har ma ya hore su wajen aiwatar da abin ta hanyar da ta kamata.
Wakilinmu daga Dutsen jihar Jigawa Muhd Aminu Umar Shuwajo ya rawaito cewa, Dr, Salisu Mu’azu  na cewa wannan na daya daga cikin alkawuran da gwamnatin jihar ta dauka don saukakawa marasa galihu wajen siyan  maguguna ya yin da basu da lafiya bayan da wasu daga cikin asibitocin jihar suka cika ka’idojin shiga shirin.
Yana me yin kiran ga alu’mma da su yi amfani da kudin ta hanyar da dace, ba tare da sun karkatar da shi ba.
Likitoci 53 sun kamu da Corona a Kano – NMA.
Dr, Usman Ali ya ce ajiya  Litinin ne kungiyar ta rasa likita guda daya wanda hakan ya sanya adadin likitocin da suka rasu sakamakon cutar Corona ya kai 3 a nan Kano.
Jaridar Vanguard ta rawaito cewa, Dr, Usman Ali  ya bayyana hakan a tattaunawar sa da manema labarai kan yaki da cutar Corona a nan Kano.
Shugaban kungiyar ya kara da cewar, gwajin da aka yi wa likitocin ya nuna cewa 53 daga cikin su na dauke da cutar Corona.
Mun cafke masu safarar makamai a Katsina – ‘Yan sanda.
Kwamishinan ’yan sandan jihar Sunusi Buba Sunusi ne ya bayyana hakan ga manema labarai yau a shelkwatar ‘yan sandan jihar Katsina.
Sunusi Buba ya ce rundunar ta dade tana neman Lawan Zayyana mai shekaru 35 dake Kauyen Muduru a karamar hukumar Mani, wanda ake zargi da safarar makamai ga ‘yan bindiga a jihar ta Katsina.
Kwamishinan ya ce cikin abubuwan da aka samu a hannunsa sun hada da bindigogi da alburisai guda 170 masu harbo jiragen yaki da sauran su.
Ko kun san rukunin ma’aikatan da Buhari zai dauka aiki na din-din-din ?.
Wadanda za’a dauka aikin su ne wadanda suka karanci bangaren aikin Gona da kuma Kimiyya.
Sakataren zartaswa na hukumar bunkasa aikin noma Ta kasa, Prince Paul Ikonne, ya sanar da haka  a Abuja.
Prince Paul Ikonne, ya ce ma’aikatan da za a dauka aikin, za su rinka auna kasa da kuma bayar da shawarwari ga manoma.
Sai dai ya ce ko wanne manomi zai biya naira 500 a matsayin kudin Awun kasar da akaiwa gonarsa, kana kuma bayan horas da ma’aikatan, za a basu kayan aikin da za suyi amfani da su wajen aikewa hukumar bayanai kai tsaye ofishinta dake Abuja.
Sai an biya kudin fansa kafin sakin Marayu – ‘Yan bindiga.
Sai dai mahukuntan dake kula da gidan marayun, sun ce basu da kudi, ya yin da suke ikirarin cewa  hatta ciyarwa da kuma suturar da marayun ke sawa wasu kungiyoyin jinkai ne ke tallafawa.
Jaridar Punch ta rawaito cewa, kawo yanzu rundunar yansandan Abuja ba ta ce uffan ba.
A ranar Asabar da daddare ne, ‘yanbindigar ɗauke da makamai suka kutsa cikin gidan marayun da ke ƙauyen Naharati da ke wajen birnin tarayyar sannan suka yi awon gaba da yaran.
Katin dan kasa : Yadda NIMC ta kama masu yi mata sojan gona a Kano.
A shafinta na tiwita hukumar ta ce, mutanen na bayyana kansu a matsayin ma’aikatan ta har ma suna damfarar al’umma akan wai zasu yi musu katin dan kasa.
Hakanan ma NIMC ta ce ta sami wasu daga cikin kayayyakin ta a wasu cibiyoyin kasuwanci a jihar, a lokacin da ta kai samame irin wadannan wurare.
Ta ce tuni ta mika mutanen hannun yansanda domin gudanar da bincike kafin gurfanar dasu a gaban kuliya.
Abinda ya sanya za mu siyo alurar riga-kafin Corona na AstraZeneca – Buhari.
Sakataren zartaswa na hukumar lafiya a matakin farko na kasar, Dr.
Faisal Shuaib, ya ce sai a watan gobe ne kasar za ta karbi kashin farko na alluran rigakafi dubu 100 daga kamfanin Faiza, sabanin wannan watan da ake saran zai iso  tun da fari.
Faisal Shuaib, ya ce hukumar kula da ingancin abinci da magunguna ta kasa NAFDAC za ta tantance ingancin alluran ragakafin kafin isowar sa nan kasar.
Rikici : Dalilan da suka sanya kungiyar gwamnoni ta wanke Rotimi Akeredolu.
Ta ce kafafen yada labaru ne kawai, suka jirkita kalaman gwamnan jihar Oluwa Rotimi Akeredolu.
Shugaban kungiyar kana kuma gwamnan jihar kiti Dr.
Kayode Fayemi, ya bayyana haka a garin akure, bayan ganawa da shuwagabannin kungiyar Fulani ta kasa.
Ya ce koda wasa gwamnan jihar ta Ondo, bai ta ba cewa Fulani su bar masa jiha ba, face bukatar yiwa duk wani makiyayi dake son yin kiwo a dazukan jihar rajistar.
Yadda Abdulmumin Kofa ya shirya addu’ar zaman lafiya da yakar Corona a Kano.
Abdulmumin Jibrin Kofa ne ya bayyana hakan a ya yin taron addu’oi na musamman da ya shirya wanda aka tara malamai a karamar hukumar Bebeji don gudanar da addu’oi kan matsalolin dake addabar kasar ciki har da dawowar cutar Corona karo na biyu.
Babban Daraktan hukumar samar da gidaje ta kasa ya kara da cewa an shirya taron ne don neman daukin mahalicci kan matsalolin da Najeriya ke fuskanta na rashin tsaro da kuma sake dawowar cutar Corona karo na biyu har ma da matsalar matsin tattalin arziki da kasar ke fuskanta domin shawo kan matsalar.
 Kofa yace a kokarin da gwamnatin shugaba Buhari ke yi da gwamnatin Kano a kowanne mataki shi ma zai cigaba da bata tasa gudunmawar wajen tallafawa jama’ar Kiru da Bebeji da ma Kano da kasa baki daya musamman ta fuskar tsaro har ma da yunkin dakile yaduwar cutar Korona.
Kamata ya yi Buhari ya tura dakarun kasar nan Amurka – Masani.
Malam Kabiru Ibrahim Danguguwa ya bayyana hakan ne a tattaunawarsa da wakilinmu Auwal Hassan Fagge kan yadda shugabannin Afirka ke neman daukin kasashen Turai.
Kabiru Danguguwa ya ce akwai kasashe da dama da kasar ta Amurka ta kaiwa daukin yaki da ta’addanci, amma hakan bai sa an samu nasara ba.
Malam Kabiru Ibrahim Danguguwa, ya kara da cewa sai dai Najeriya za ta iya neman shawarar kasar a harkar bunkasa tattalin arziki ta fuskar neman shawarwari, ko kuma bukatar kasar ta zuba jari a tattalin arzikinta.
Yadda ‘yan bindiga suka kashe wasu mutane a Kaduna.
Kwamishin tsaro da harkokin cikin gida Samuel Aruwan ne ya tabbatar da hakan ga manema labarai jiya a Kaduna.
Samuel Aruwan ya ce ‘yan bindigar sun kashe mutane 3ne a kananan hukumomin Chikun, inda kuma suka kashe wani guda daya a Unguwar Sada da ke karamar hukumar Giwa a daidai lokacin da suka yi yunkurin sace shi.
Matawalle ya tabbatar da ‘yan bindaga sun kashe wasu mutane a Zamfara.
Bello Matawalle ya tabbatar da hakan ne a jiya yayin wani taron masu ruwa da tsaki da ya jagoranta a fadar gwamnan Jihar da ke Gusau, wanda ya hada da masu rike da sarautun gargajiya da malaman addini da kuma jami’an tsaro.
Gwamna Matawalle ya bayyana cewa ya samu rahoton yadda ‘yan bindigar suka hallaka mutane 13 tare da sace 11 a garuruwan Bingi Nahuche da ke karamar hukumar Bungudu.
Ya kara da cewa ‘Yansakai na Jihar sun yanka wasu Fulani biyu a karamar hukumar Maradun, inda ya umarci kwamishinan ‘yan sandan Jihar da ya gayyaci Sarkin Maradun Alhaji Garba Tambari da kuma Sarkin Arewan Maradun domin yin bayanin dalilin kisan fulanin.
Buhari ya umarci a gaggauta kawo karshen matsalar tsaro a Zamfara.
Wannan na cikin wata sanarwa da mataimaki na musamman ga shugaban kasa kan harkokin yada labarai Malam Garba Shehu ya fitar jiya.
Sanarwar ta ce nan ba da jimawa ba za a gudanar da wani taro na musamman domin tattauna yadda ake gudanar aikin hako ma’adanai ba bisa ka’ida ba a Jihar ta Zamfara.
Wadanda za su halarci taron sun hada da Janar Babagana Munguno mai ritaya da ministan tsaro Manjo Janar Bashir Salihi Magashi mai ritaya, sai ministan harkokin cikin gida Ra’uf Aregbesola da kuma ministan tama da karafa Olamilekan Adegbite.
Haka zalika akwai shugaban hukumar tattara bayanan sirri ta kasa NIA da takawararta ta DSS.
Abin da ya sanya NECO ba ta saki sakamakon ɗaliban Kano ba.
Yanzu kusan kwanaki goma kenan amma ɗaliban da ke karatu a makarantun Gwamnatin Kano sun gaza samun sakamakon su.
Da zarar ɗaliban sun shigar da bayanansu a shafin hukumar domin neman samun sakamakon, sai shafin ya basu amsa da cewa, “ba a saki sakamakon su ba saboda rashin biyan kuɗin jarrabawar”.
Ku kalli saƙon da ɗaliban ke samu ida sun duba jarrabawar.
 Wata ɗaliba da ke karatu a ɗaya daga makarantun Gwamnatin Kano da muka zanta da ita, ta ce lamarin yana damunta ƙwarai.
Ta ce, “Ina da ƙawaye waɗanda suke makarantun kuɗi, duk sun dubo sakamakon su, amma mu namu yaƙi, na ƙagu na ga abin da na samu domin na san shirin da zanyi a gaba”.
Shi ma wani ɗalibi cewa ya yi, “Sau biyar ina zuwa duba jarrabawata daga ranar Larabar da aka sanar zuwa wannan Larabar amma ba a da cewa”.
“Muna roƙon Gwamnatin Kano da ta taimaka a sakar mana sakamakon jarrabawar nan”.
Karin labarai: Ganduje ya sanya hannu kan dokar ilimi kyauta kuma dole a Kano Muna goyon bayan ilimi kyauta kuma wajibi -sabon Sarkin Kano Kan wannan batu dai Freedom Radio ta ziyarci ofishin hukumar NECO da ke Kano sai dai jami’an hukumar sun ce ba za su ce komai ba.
Amma sun bamu lambar jami’in yaɗa labaran hukumar ta ƙasa Malam Aziz Sani.
Mun tuntuɓe shi inda ya ce, zai yi mana ƙarin bayani zuwa ranar Alhamis.
Mun sake tuntuɓarsa a ranar Alhamis ɗin amma ya ce, mu ƙara haƙuri zuwa ranar Litinin zai yi mana ƙarin haske a kai.
Sai dai Aziz Sani ya tabbatar da cewa, akwai jihohin da basu saki sakamakonsu ba saboda bashin kuɗin da hukumar take binsu.
Amma ya ce, bai zai iya rarrabe wa ko jihar Kano na cikin jihohin ba har sai zuwa ranar Litinin ɗin.
 Mun tuntuɓi Kwamishinan Ilimi na Kano Malam Muhammad Sanusi Ƙiru.
Ya kuma ce, ba komai ya haifar da tsaikon sakin sakamakon ba, sai tsarin Gwamnatin tarayya na asusun bai-ɗaya saboda haka, sai an bi hanyoyin aiki na musamman kafin biyan kuɗin.
Ƙiru ya ce, a ranar Alhamis ɗin nan hukumar NECO ta aiko masa da takardar shirin biyan kuɗin, kuma tuni ya aika da ita zuwa ga ofishin Babban Akanta na Kano.
Ya ci gaba da cewa, A ranar Alhamis kuɗin za su isa ga NECO kuma, daga Jumu’a zuwa Litinin ɗalibai su saka rai da samun jarrabawar su.
Ɗalibai sama da dubu 29 ne Gwamnatin Kano ta ce, za ta biyawa kuɗin jarrabawar bayan da suka cika sharuɗan da ta sanya na samun darusa 5 a jarabawar Kwalifaiyin waɗanda suka haɗar da turanci da lissafi.
Tun a baya dai Gwamnatin Kano ta shelanta rungumar tsarin karatu kyauta kuma dole.
Dambarwar siyasa ta kaure tsakanin hadiman Ganduje a Facebook.
A cikin saƙon an jiyo Gwamna Abdullahi Umar Ganduje na yin kakkausan kalamai ga ƙungiyar Kwankwasiyya ta tsohon Gwamna Kwankwaso.
Yayin da mutane ke ta bayyana ra’ayoyinsu kan wannan batu, sai hadiman Gwamna Ganduje suka bi sahu.
Tsohon kwamishinan ayyuka a Gwamnatin Ganduje Engr.
Mu’azu Magaji ya wallafa a shafinsa na Facebook cewa.
“Wannan maganar da mai girma Gwamna ya yi a baya, ai ba ta yau ba ce, ya yi tane lokaci da ake kan zafin rarrabuwa”.
Ya ci gaba da cewa, “A yau Gwamna Ganduje uba ne kuma shugaba ga dukkan mutanen Kano har da su ƴan Kwankwasiyyar”.
“Don haka a matsayinsa na uba kuma dattijo, ba zai yi irin wannan kanbun bakin kan al’ummarsa ba, komai banbancin ra’ayin siyasa.
Ku kalli cikakken bayanin da Engr.
Wannan Maganar da Maigirma Gwabna ya yi a baya ai ba ta yau bace, yayi tane lokacin da ake kan zafin rarrabuwa….
Ayau… Posted by Muaz Magaji on Tuesday, 19 January 2021 Da alama wannan batu na Ɗan Sarauniya bai yiwa wasu cikin hadiman Ganduje daɗi ba.
Ba jimawa sai Mai taimakawa Gwamnan kan kafafen sada zumunta Abubakar Aminu Ibrahim ya yi martani a nasa shafin.
A cewar Abubakar, “Oga Win Win (Mu’azu Magaji) wannan magana da Oga (Gwamna Ganduje) ya yi ta ne ranar Jumu’a, ana gobe zaɓen ƙananan hukumomi”.
Ya ci gaba da cewa, “Idan ma kwangila Kwankwaso ya baka na shirya su da Baba Ganduje to ka je ka mayar, domin sai mun binne shi a siyasa za a yi sulhu”.
Oga Win Win wannan Magana fa Oga yayita ne ranar Juma’a ana gobe Zaben Kananan Hukumomi.
Inma kwangila Kwankwaso… Posted by Abubakar Aminu Ibrahim on Tuesday, 19 January 2021  Yanzu haka dai tuni wannan batu ya ke ta ci gaba da ɗaukar hankulan jama’a, inda da dama ke bayyana ra’ayoyinsu a kai.
Kano: Kotu ta umarci a sake shari’ar matashin da ake zargi da ɓatanci ga Musulunci.
A zaman Kotun na Alhamis mai shari’a Nasir Saminu ya ce, akwai kura-kurai a cikin shari’ar da aka yi masa a baya.
Mai shari’ar ya ce, an samu rashin shawarwari daga wajen lauyoyin wanda ake tuhuma.
A baya dai wata kotun shari’ar Musulunci ce ta yanke wa matashin Yahya Aminu Sharif hukuncin kisa bisa samunsa da laifin yin ɓatanci ga fiyayyen halitta (s.a.w).
Muna tafe da ci gaban labarin a nan gaba.
Yanzu-yanzu: Ƴar Sarki Sanusi I ta rasu.
Hajiya Hadiza Sanusi wadda aka fi sani da Fulanin Gandu ta rasu a ranar Alhamis.
Ta rasu ta bar ƴaƴa da dama daga ciki akwai Ambasada Ghali Umar da Sanusi Umar da sauransu.
Za a yi jana’izar ta da ƙarfe 4 na yammacin Alhamis a Ƙofar Kudu ta fadar Sarkin Kano.
Allah ya jiƙanta ya gafarta mata.
Mun samu sanarwa daga Sa’adatu Baba Ahmad INNA LILLAHI WA INNA ILAIHIR RAJI’UN  Allah ya yiwa Hajiya Hadiza Sanusi rasuwa (Fulanin Gandu) d’aya daga cikin manyan… Posted by Sa’adatu Baba Ahmad on Thursday, 21 January 2021  .
Ganduje zai rarraba takunkumin rufe baki da hanci miliyan 2 ga Kanawa.
Mataimakin Gwamnan jihar Kano Nasiru Yusuf Gawuna ne ya bayyana hakan  a ya yin da gwamnatin Kano ta ke ganawa da sarakunan jihar Kano 5 tare da wasu malaman jihar Kano bayan da aka sake samun bullar cutar Korona karu na biyu.
Gwamnan Kano ya kara da cewar,  gwamnatin sa  ta gana da  sarakunan gargajiya da kuma wasu daga cikin malamai a jihar  Kano ne kasancewar sun fi kusa da jama’a, adon haka ya buakace su da su wayar da kan mutane yadda zasu Kare kansu daga wannan Annobar Corona.
D ayake jawabi Mataimakin babban jami’in kwamitin kar ta kwana kan yaki da cutar na jihar Kano Dakta Sabitu Shu’aibu  Shanono ya ce biyo bayan sake bullar cutar COVID-19 a sassan duniya a  karo na biyu, jihar Kano ta bayyana cewar mutane goma sha bakwai ne suka rasa rayukan su ta sanadiyar cutar tun daga watan Disambar bara  zuwa Janairu, 2021, Dakta Sabitu Shuaibu Shanono ne ya bayyana hakan a ya yin da Gwamnan Kano ke ganawa da sarakuna guda biyar da hakimai dangane da sake dawowar cutar Karo na biyu.
Shugaban kwamitin kar ta kwanan na Kano ya ce, daga watan Nuwamba 2020 zuwa Janairu, 2021, jihar  Kano ta samu sabbin wadanda suka kamu da cutar har 827 tun bayan da Annobar ta biyu ta zo don haka ya yi kira ga Sarkunan don wayar da kan jama’a kan yadda za su Kare kansu.
Wakiliyar mu ta fadar gwamnatin Kano  Zahrau Nasir ta ruwaito cewa masu rike da masarautun gargajiya da wasu manyan malaman Kano da kososhin gwamnatin Kano ne suka halacci ganawar.
COVID : 19 – Ganduje ya gana da sarakuna da malamai.
Mataimakin babban jami’i kwamitin Kar ta kwana Kan yaki da Corona Dakta Sabitu Shuaibu Shanono ne ya bayyana hakan a ya yin da Gwamnan Kano ke ganawa da sarakuna guda biyar da hakimai dangane da sake dawowar cutar Karo na biyu.
Dakta Shanono ya ce daga watan Nuwamba 2020 zuwa Janairu, 2021, jihar  Kano ta samu sabbin wadanda suka kamu da cutar har 827 tun bayan da Annobar ta biyu ta zo don haka ya yi kira ga Sarkunan don wayar da kan jama’a kan yadda za su Kare kansu.
A nasa bangaren Gwamnan Kano Dr Abdullahi Umar Ganduje ya ce, gwamnatin ta kirawo sarakunan gargajiya da kuma malamai a jihar saboda su suka fi kusa al’umma adon haka ya ce su wayar da Kan mutane yadda zasu Kare kansu Ya kuma bayyana cewa gwamnati ta hada kai da jami’an tsaro don tabbatar da cewar ana bin kaidojin cutar.
TWakiliyar mu Zahrau Nasir ta ruwaito cewa mataimakin gwamnan na Kano Kuma shugaban kwamitin COVID-19, Nasiru Yusuf Gawuna.
Ya ce gwamnatin jihar za ta raba abin rufe fuska miliyan 2 a dukkanin masarautu 5 da ke jihar.
An maida yaran da aka sace daga jihar Gombe zuwa Anambra – ‘Yan sanda.
Rundunar ‘yan sandan jihar ta Anambra ta bayyana cewar, kawo yanzu yara 18 ne aka kasa gano dangin su da ‘yan uwan su ‘yan asalin jihar ta Gombe.
Jaridar Daily Trust ta rawaito cewa ana zargin wata mace mai sauna Hauwa Usman da sace yaran a ranar 20 ga watan Okotoban bara a jihar Gombe kana kuma ta yi safarar su zuwa jihar Anambra.
Mai magana da yawun rundunar ‘yan sandan jihar Gombe DSP Mohammed Haruna  ya bayyana cewa binciken da suka gudanar ne ya nuna cewa ana zargin Hauwa Usman da sace yaran.
Mun tanadi wuraren ajiye allurar riga kafin Corona – Buhari.
Jaridar Premium Times ta rawaito cewa,  a wata ziyara da ‘yanjaridu suka kai wuraren, sun tabbatar da cewa akwai karancin wuraren ajiyar alluran idan aka kwatanta da adadin alluran rigakafin da gwamnatin ke cewa zata samar.
Gwamnatin Najeriya dai ta ce zata karbi alluran rigakafin kashin farko daga kamfanonin FAIZA da kuma BIONTECH a karshen watannan na Janairu.
Buhari zai kaddamar da cibiyar hada-hadar manfetur a Lagos.
Hakan na daga cikin kokarin da gwamnatin tarayya ke yi na bunkasa ayyukan samar da manfetur da iskar gas a kasar nan.
Haka kuma cibiyar zata rage yawan kudaden da ake kashewa wajen hako manfetur da isakar gas.
Jaridar Leadership ta rawaito cewa, hakan zai sa Najeriya ta ci gaba da rike kambunta na zama kasar da tafi kowacce kasa a nahiyar Afirka arzikin danyan mai da kuma iskar gas.
Sannu a hankali sojojin kasar nan na samun galaba – Majalisa.
Senata Ahmad Lawan, ya bayyana hakan ne lokacin da wata tawagar yan’asalin jihar Adamawa suka kai masa ziyara a Abuja.
Jaridar The Nation ta rawaito, Shugaban majalisar na cewa  koda yake akwai tufka da war-wara a sha’anin tsaron kasar nan , to amma muddun jami’an tsaro suka tashi tsaye to kuwa za’a kawo karshen matsalar tsaron da kasar nan ke fuskanta a halin yanzu.
Akwai yuwar amfani da lambobin katin dankasa wajen katin zabe – Buhari.
Hukumar ta ce hakan zai taimaka wajen matsalar yiwa kananan yara rajistar zabe dama sauran matsalolin da ake samu yayin rajistar masu zaben.
Haka zalika INEC din ta ce a ka’ida shekarun 10 ya kamata a ce katin zabe ya yi ana amfani dashi, ta na mai cewa galibin kasashen da suka cigaba suna amfani ne da bayanan yan kasa bawai katin zabe kadai ba.
Wannan dai na zuwane kwanaki kadan kafin hukumar ta cigaba da aikin samarda katin zabe ga yankasar.
Ko Gwamnatin Kano za ta mayar da marayun Nassarawa zuwa Gaya?.
An yi ta yaɗa cewa, Gwamnatin Kano ta shirya cefanar da gidan, cikin jerin kadarorin Gwamnati da ake zargin tana sayarwa.
Wasu rahotonni sun ce, jami’an ma’aikatar mata da ƙananan yara ta Kano da jami’an tsaro ne ke ɗibar yaran.
Me ya ke faruwa? Da jin wannan labari, Freedom Radio ta garzaya gidan marayun na Nassarawa.
Kuma ta iske motar ƴan sanda guda ɗaya, sannan yara suna cin abinci, kuma an basu sabbin takalma.
Wata majiya a gidan ta shaida mana cewa, babu wani abu makamancin wannan labarin da ya faru.
Daga nan muka garzaya ma’aikatar mata da ƙananan yara ta Kano.
Karin labarai: Siyasar Kano: PDP ta gargaɗi Ganduje kan cefanar da kadarorin gwamnati Bai dace a dinga cefanar da wuraren wasanni ba a Kano- Masanin motsa jiki Kwamishiniyar ma’aikatar Dakta Zahra’u Muhammad Umar ta ce, ba sayar da gidan marayun za a ayi ba.
A cewar ta, hukumar kula da kamfanonin Inshora ta ƙasa NDIC ce ta gina wa gwamnatin Kano gidan marayu sabo a garin Gaya.
Shi ne, ma’aikatar ta ɗebi wasu yara ƴan kaɗan masu wayo, da basu kai mutum goma ba, domin sauya musu matsuguni zuwa can.
Ta ce, babu sanin Gwamna Ganduje aciki, ma’aikatar ce ta fara yin gwaji domin cin gajiyar sabon gidan marayun na gaya wanda ta ko ina ya kere na Nassarawa.
Abdullahi Umar Ganduje yayin bude sabon gidan marayu a garin Gaya.
Kwamishiniyar ta ce, ya kamata masu yaɗa labarin cewa an cefanar da gidan marayun su ji tsoron Allah su riƙa bincike.
Ko akwai shirin za a ci gaba da ɗiban yaran sannu a hankali ana sauya musu matsuguni zuwa Gaya? Sai kwamishiniyar ta ce, babu wannan shirin a ƙasa, wannan ma gwaji ne kawai suka yi.
Yaushe aka buɗe gidan marayu a Gaya? A watan Oktoban shekarar 2020 da ta gabata ne, Gwamna Abdullahi Umar Ganduje ya buɗe gidan, bayan da hukumar NDIC ta gina ta kuma miƙa wa Gwamnatin Kano.
Yayin bikin buɗewar shugaban hukumar NDIC ya ce, ginin na cikin ayyukan da hukumar ke yi, domin bunƙasa rayuwar al’umma.
Ya kuma ce, an kashe kuɗi sama da miliyan 51 wajen gina gidan.
Jami’an Gwamnatin Kano da dama ne suka halarci bikin buɗewar.
Ku kalli hotunan bikin buɗe sabon gidan marayu na gaya a ƙasa.
Zaɓen ƙananan hukumomi ya fi kama da wasan kwaikwayo – PDP tsagin Kwankwaso.
Sakataren yaɗa labaran jam’iyyar Bashir Sanata ne ya bayyana hakan ta cikin wani saƙon bidiyo da ya fitar a shafinsa na Facebook wanda ya karaɗe kafafen sada zumunta.
Sanata ya ce, suna godiya ga ƴan jam’iyyarsu bisa bin umarnin da suka bayar na a ƙauracewa zaɓen.
A cewar sa, rashin fitowar jama’a a zaɓen na nuna cewa al’ummar Kano na tare da su ɗari bisa ɗari.
Karin labarai: An cafke Budurwa mai garkuwa da mutane a Kano Kano: Yawan ƙuri’un zaɓen ƙananan hukumomi sun zarce na zaɓen Gwamnan 2019 Sai dai tuni ɓangaren Aminu Wali na jam’iyyar ta PDP suka ce, sun shiga kuma an kara da su a zaɓen, yanzu haka ma sun shiga tattara bayanai domin ɗaukar mataki na gaba.
An cafke Budurwa mai garkuwa da mutane a Kano.
Lamarin ya faru ne a ranar Jumu’ar da ta gabata, inda ƴan sanda suka bankaɗo maɓoyar masu garkuwar a Unguwar Jaba ta ƙaramar hukumar Ungogo.
Jami’in hulɗa da jama’a na ƴan sandan Kano DSP.
Abdullahi Haruna Kiyawa ya tabbatarwa da Freedom Radio faruwar lamarin.
Ya ce, an yi bata-kashi tsakanin ƴan bindigar da masu garkuwar kafin daga bisani suka yi nasarar cafke su ba tare da samun ko ƙwarzane ba.
Karin labarai: An bankaɗo maɓoyar masu garkuwa da mutane a Kano Garkuwa da mutane: Ƴan Kasuwar Kwari na tattara kuɗin fansa Kiyawa ya ce, an kama maza uku da mace ɗaya mai suna Maryam wadda ta ƙware wajen garkuwa da mutane.
An kuma same su da bindiga AK47 da alburusai.
Binciken ƴan sanda ya gano cewa, Maryam ta karɓi hayar gidan a kan Naira dubu ɗari shida, a cewar Kiyawa.
Sannan ta jima tana yin garkuwa da mutane, tun bayan da jami’an tsaro suka kashe mijinta wanda ta ce, ɓarawon shanu ne a jihar Zamfara.
Maryam ta kuma ce, a baya-bayan nan ma ta yi garkuwa da wani saurayinta a nan Kano.
Kiyawa ya kuma ce, sauran waɗanda aka kama biyu daga ciki ba ƴan jihar Zamfara.
Muna kan nazarin sakamakon zaɓen ƙananan hukumomi – PDP tsagin Aminu Wali.
Shugaban tsagin Muhammina Baƙo Lamiɗo ne ya bayyana hakan ga Freedom Radio.
Lamiɗo ya ce, dama an saba hakan, duk inda aka yi zaɓen ƙananan hukumomi jam’iyya mai mulki ta lashe baki ɗaya.
Sai dai ya ce, ya zama tilas su shiga a matsayinsu na ƴan adawa da tsammanin ko za a yi musu adalci.
A halin yanzu ya ce, suna tsaka tattara bayanai kan zaɓen domin ɗaukar matakin da ya dace.
Karin labarai: Har yanzu ba a saki sakamakon jarrabawar NECO na ɗaliban Kano ba Saura ƙiris na kori Aminu Wali daga PDP – Kwankwaso Tsagin jam’iyyar na tsohon gwamna Kwankwaso dai sun ƙauracewa zaɓen, ta ha har ƙin shiga takara sannan suka umarci mabiya su ƙauracewa rumfunan zaɓe.
Sai dai Lamiɗo ya ce, su sun shiga kuma an yi zaɓe tare da su.
Har yanzu ba a saki sakamakon jarrabawar NECO na ɗaliban Kano ba.
Rahotonni sun ce, hakan ya biyo bayan rashin biyan kuɗin jarrabawar ɗaliban daga Gwamnatin Kano.
Tun a ranar Laraba 13 ga watan Janairun da muke ciki ne hukumar shirya jarrabawar ta NECO ta sanar da sakin sakamako ga ɗalibai.
Sai dai ɗaliban makarantun Gwamnatin Kano sun gaza samun nasu sakamakon idan sun duba.
Karin labarai: Kano: Yawan ƙuri’un zaɓen ƙananan hukumomi sun zarce na zaɓen Gwamnan 2019 An bankaɗo maɓoyar masu garkuwa da mutane a Kano Wasu ɗalibai sun shaida wa Freedom Radio cewa, cikin kwanaki biyar sanarwar sakin jarrabawar sun sayi katin kankara amma suna gwadawa ba sa ganin sakamako.
Tun a watan Agusta na shekarar 2020 ne dai, Gwamnatin Kano ta ce, ta ware kuɗi har miliyan 489 domin biyan kuɗin jarrabawar ɗaliban.
Inda ta ce, za biya wa ɗaliban da suka samu aƙalla Kiredit biyar waɗanda suka haɗa da darasin Lissafi da ba Turanci.
Mun yi ƙoƙarin jin ta bakin Kwamishinan Ilimi na Kano Alhaji Sanusi Sa’idu Ƙiru kan wannan batu, amma har kawo lokacin haɗa wannan rahoto bamu samu ji daga gare shi ba.
Kano: Yawan ƙuri’un zaɓen ƙananan hukumomi sun zarce na zaɓen Gwamnan 2019.
A sakamakon ƙarshe na zaɓen gwamna a shekarar 2019 ya nuna cewar, gwamnan Abdullahi Ganduje na APC ya samu ƙuri’u 1,033,695.
Yayin da Abba Kabir Yusuf na jam’iyyar PDP ya samu ƙuri’u 1,024,713.
Jimilla baki ɗaya jam’iyyun biyu sun samu ƙuri’u 2,058,408.
Karin labarai: Babu fashi makarantu su koma bakin aiki-Ganduje APC ce za ta lashe zaɓen ƙananan hukumomi baki ɗaya – Ganduje A sakamakon ƙarshe na zaɓen ƙananan hukumomi da shugaban hukumar Farfesa Garba Ibrahim Sheka ya fitar.
Ya ce, an kaɗa ƙuri’u 2,350,577 a zaɓen na ranar Asabar.
Ku kalli bidiyon sanarwar Farfesa Sheka.
 Hakan na nufin ƙuri’un da aka kaɗa sun zarta waɗanda Gwamna Ganduje da Abba Kabir na PDP suka samu baki ɗayansu.
Gabanin zaɓen dai masana siyasa irin su Farfesa Kamilu Sani Fagge na jami’ar Bayero sun yi hasashen cewa za a samu ƙarancin jama’a a zaɓen.
Ƴan bindiga sun kai harin ramuwar gayya a Zamfara.
Kwamishinar tsaro na jihar Zamfara Abubakar Dauran shi ne tabbatar da faruwar lamarin ga Freedom Radio.
Ya ce, al’amarin ya faru ne a garin Jan Baƙo na ƙaramar hukumar Maradun, bayan da ƴan sa kai, suka hallaka wani Ɗan Fulani.
Daga nan ne, kuma suma Fulanin suka tsare wani da ya je da ji yin ice, sai Ƴan Sa kai suka shiga Jeji suka kashe Fulani uku tare da ƙona musu gidaje.
Hakan ne kuma ya sanya ƴan bindigar suka kawo harin ramuwar gayya ranar Lahadi wanda yayi sanadiyyar hallaka mutane 10.
Ku kasance da mu a Labaran An Tashi Lafiya da ƙarfe 6 na safe domin jin ƙarin bayani.
Babu fashi makarantu su koma bakin aiki-Ganduje.
Kwamishinan ilimi na jihar Muhammad Sunusi Sa’idu Kiru ne tabbatar da hakan a Lahadin nan.
Ya ce, daga Lahadin gwamnati ta ba da umarnin bude makarantun kwana yayin da daliban jeka-ka-dawo za su koma a gobe Litinin.
A don haka ya bukaci iyaye da su yi watsi da jita-jitar da ake yadawa kan rashin komawa makarantun a gobe.
Kiru ya Kuma ce, tuni ma’aikatar ilimi ta fitar da jadawalin karatu na shekarar 2021.
Yanzu-yanzu: Ƴan bindiga sun sako ƴan Kasuwar Kwari sama da 20 da aka sace.
Jami’in yaɗa labaran kasuwar Alhaji Mansur Haruna Ɗandago ne ya tabbatar da hakan ga Freedom Radio.
Ƴan kasuwar sun kwashe kwanaki biyar a hannun ƴan bindigar kafin a yanzu da suka sako su.
Alhaji Mansur ya ce, an sako su ne bayan da aka biya kuɗin fansa sai dai bai bayyana adadin kuɗin da aka biya ba.
Yanzu haka dai tuni ana saran isowarsu Kano kamar yadda ya shaida mana.
Ku kasance da labaran An Tashi Lafiya da ƙarfe 6 na safe domin jin cikakken labarin.
APC ce za ta lashe zaɓen ƙananan hukumomi baki ɗaya – Ganduje.
Ganduje ya bayyana hakan ne, jim kaɗan bayan da ya kaɗa ƙuri’arsa a mazaɓarsa.
A cewar sa, la’akari da yawan fitowar jama’a na nufin jam’iyya mai mulki zata lashe dukkan kujerun.
Ganduje ya kuma ce, an gudanar da zaɓen cikin tsari me kyau.
Zuwa yanzu dai an fara tattara sakamakon zaɓe a wasu mazaɓun bayan da aka kammala kaɗa ƙuri’a.
El-rufa’i ya gargaɗi Kad Poly kan shirin buɗe makaranta.
Gwamnatin ta dakatar da Kwalejin daga duk wani shirye-shirye na komawa makaranta a yanzu.
Hakan na cikin wata sanarwa da ma’aikatar ilimin jihar ta fitar, mai ɗauke da sa hannun Babban Sakataren ma’aikatar Phoebe Sukai Yayi.
Sanarwar ta ce, ta ce, shirin da makarantar ke yi ka buɗe makaranta a ranar Litinin 18 bai dace ba.
A cewar ta, ya saɓa da umarnin da gwamnatin jihar ta bayar na rufe makarantun gwamnati da masu zaman kansu, sakamakon sake ɓarkewar annobar Kobid-19.
Ba zamu soke sakamakon mazaɓun da yara suka kaɗa ƙuri’a ba -KANSIEC.
A cewar sa, tun farko hukumar ta shaidawa jam’iyyu cewa su sanar da jamian tsaro a duk lokacin da suka ga ƙananan yara suna kaɗa kuri’a don ɗaukar matakin da ya dace.
Ya ce, zuwa yanzu rahotannin da hukumar ke samu zaɓe na tafiya lami lafiya sai dai ɗan abin da ba a rasaba.
Da aka tambaye shi game da rashin kaɗa ƙuri’a a kan lokaci, ya ce a rahotannin da suka samu kayyakin zaɓe sun isa rumfunan zaɓe a kan lokaci, wurare kaɗan ne aka samu akasi.
Farfesa Garba Ibrahim Sheka ya kuma ce, hukumar za ta ci gaba da sanya idanu don ganin an kammala zaɓen bisa ƙa’ida.
Yanzu-yanzu: Gwamna Ganduje ya kaɗa ƙuri’arsa.
Gwamnan ya bi layi har yazo kansa sannan ya kaɗa ƙuri'arsa.
A mazaɓar an ɗauki matakan kariya na wanke hannu da sinadari saboda cutar Korona.
Wakiliyar mu Zahra'u Nasir ta ce, an samu dandazon al'umma a mazaɓar da suka fito domin kaɗa ƙuri'a.
Sai dai ba a samu bayar da tazara a tsakanin juna ba.
An fara kawo kayan zaɓe a Bachirawa  Wakiliyar mu Jamila Ado Mai Wuka ta ce, an fara kawo kayan zaɓe a makarantar Firamaren Bachirawa da ke ƙaramar hukumar Ungogo da karfe 9:26.
8:56am babu masu zaɓe da malaman zaɓe a Ƙofar Ruwa, Gidan Gawo  A mazaɓar Gidan Gawo da ke Ƙofar Ruwa 'A' mai akwatunan zaɓe guda biyu,da yawan masu zaɓe 1,500 har ƙarfe 8:56 na safe babu kayan zaɓe babu malaman zaɓe, sannan babu masu ƙaɗa ƙuri'a.
  Ƙarfe 8:25 ba kayan zaɓe ba malaman zaɓe a Ɗandishe Wakilin mu Hassan Auwal Muhammad da ya ziyarci Ƙofar gidan mai unguwar Ɗandishe da ke ƙarƙashin mazaɓar Ƙofar Ruwa ya ce, babu malaman zaɓe, sannan ba a kawo kayan zaɓe ba.
Mazaɓar na da akwatunan zaɓe huɗu.
    Yau Asabar al'ummar jihar Kano ke kaɗa ƙuri'u a zaɓen kansiloli da shugabannin ƙananan hukumomi.
Ana gudanar da zaɓen ne a ƙananan hukumomi 44 na jihar.
Tsagin hamayya na babbar jam'iyyar adawa ta PDP ya ce, ba zai shiga zaɓen ba.
Ita ma a ɓangarenta hukumar zaɓen jihar Kano KANSEIC ta ce zata tabbatar an yi adalci a zaɓen.
Rundunar ƴan sandan jihar Kano kuwa, ta sanar da dokar taƙaita zirga-zirga tun daga sha biyu na daren Jumu'a.
Fasinjojin Azman Air daga Abuja zuwa Kano sun koka.
Fasinjoji ne da suka biya kuɗi domin jirgin ya kawo su Kano daga Abuja a yammacin Jumu’a.
Sai dai bayan da aka karɓi kayayyakinsu domin shirin tashi, sai aka basu uzrin cewa ba zasu samu tashi ba, a cewar wani daga ciki.
Haka aka riƙa yi har sau uku, daga bisani ne kuma aka sanar da su cewa kamfanin jirgin ya soke jigilarsu.
Karin labarai: Hukumar bincike kan hadarin jiragen sama ta fitar da rahoto kan jirgin da ya fadi a Legas An bankaɗo maɓoyar masu garkuwa da mutane a Kano Alhaji Ali Babba Ɗanagundi yana cikin waɗanda lamarin ya rutsa da su.
Yace, “An ce su zauna, sun zauna har sau uku ana ɗaga tashinsu, kuma ƙarshe an ce an soke tashin jirgin baki ɗaya, ba tare da ba su wani uzri ba”.
Ita ma Ralliya Ado Jibril da ke cikin fasinjojin ta ce, ta shafe awanni biyar a filin jirgi, kuma ƙarshe an ce da ita an soke tashin jirgin.
Wasu fasinjojin dai sun zargi cewa kamfanin zai juya akalar jirgin ne domin kai fasinja zuwa Legas.
 Sai dai koda muka tuntuɓi shugaban kamfanin na Azman Air, Alhaji Sulaiman Lawan ya ce, ba haka lamarin ya ke ba.
A cewar sa, jirgin ya zo Kano tun ƙarfe biyar da niyyar zai koma Abuja domin dawo da fasinja amma hakan bai samu ba saboda matsalar da ya samu.
Ya ci gaba da cewa, yanzu haka ana tsaka da gyara jirgin domin gobe ya je ya yi jigilar fasinjojin.
Dangane da rashin yin cikakken bayani ga fasinjojin Alhaji Sulaiman ya ce, ba haka bane, domin kamfanin yana biyayya ga doka wajen kyautata alaƙarsa da fasinjojinsa.
“Wannan kamfani kuɗi ya ke nema, fasinjojin nan kuɗi suka biya, ka ga ba zamu ce ba su da kuɗi ba” inji Alhaji Sulaiman.
Game da masu zargin cewa an juya akalar jirgin zuwa Legas, shugaban kamfanin ya ce babu gaskiya a ciki har ma ya ce, “Na rantse da Allah wanda ya halicce ni jirgin nan yana Kano ana gyaransa”.
An bankaɗo maɓoyar masu garkuwa da mutane a Kano.
Wani shaidar gani da ido ya ce, ƴan sandan sun biyo sahun masu garkuwar ne a wani gidan haya da suka kama.
An samu bindigu ƙirar AK47 da kuma cafke mutum huɗu maza da mace ɗaya a gidan, a cewar shaidar.
Jami’in hulɗa da jama’a na ƴan sandan Kano DSP Abdullahi Haruna Kiyawa ya tabbatar da faruwar lamarin.
Sai dai bai yi ƙarin bayani ba, inda ya ce suna ci gaba da bincike kan lamarin a halin yanzu.
Karin labarai: Yadda mutane 3 suka rasa rayukan su sanadiyar tashin gobara a Kano Kano: Ƴan bindiga sun kai hari garin Minjibir .
Garkuwa da mutane: Ƴan Kasuwar Kwari na tattara kuɗin fansa.
Mataimakin shugaban ƙungiyar ƴan kasuwa masu saro kaya daga Aba Alhaji Mukhtar Sani ya bayyana hakan ga Freedom Rediyo.
A cewar sa, ƴan bindigar sun nemi diyyar miliyan 25 wanda yanzu haka ƙungiyar ta fara tattara kuɗin.
Dangane da jami’an tsaro Alhaji Sani ya ce, sun sanar da su domin suma su yi nasu ƙoƙarin.
Sai dai hakan ba zai hana su ci gaba da tattara kuɗin ba.
Iftila’i: An yi garkuwa da ƴan kasuwar Kwari sama da 20.
Rahotonni sun ce, an sace rukunin ƴan kasuwar Kantin Kwari a kan hanyarsu ta zuwa birnin Aba na jihar Abia.
Jami’in yaɗa labaran kasuwar Alhaji Mansur Haruna Ɗandago ya tabbatarwa da Freedom Radio faruwar lamarin.
A cewar sa, lamarin sun samu rahoton kuma sun sanar da hukumomin tsaro da gwamnati.
Karin labari: Tsaro: Bayan shekara biyu an cafke wanda suka yi garkuwa da bature a Kano Matsalar tsaro: Masu garkuwa da mutane sun sace wasu tare da ƙona motar jami’an tsaro a Kano Ɗandago ya kuma ce, tuni suka kafa kwamiti domin yin addu’o’i kan Allah ya kuɓutar da su.
Wasu rahotonni dai sun ce, ƴan bindigar sun nemi a biya su diyyar kuɗi sama da miliyan 20, sai dai Ɗandago ya musanta labarin.
Zamu ci gaba da bibiyar wannan labari a nan gaba.
Wasu marasa tarbiyya, ba arabi ba boko ne ke juya akalar Kano – Hadimin Ganduje.
Ta cikin wani saƙo da ya wallafa a shafinsa na Facebook Injiniya Mu’az Magaji Ɗan sarauniya ya ce, “Jahilci ba ado ba ne, illa ne ga rayuwa da ci gaban zaman lafiyar al’umma”.
A cewar sa, “Jiha kamar Kano mai PhD Gwamna mai ilimin boko da addini”.
Ya ci gaba da cewa, “Amma a ce wasu tantirai ba arabi ba boko su ne ke juya akalar lamuran mu a siyasa da rayuwa”.
Ƙarin labarai: Ina fatan mutuwa ta zama silar sulhun Kwankwaso da Ganduje – Ɗan Sarauniya Abdullahi Abbas bai cancanci shugabancin jam’iyya ba – Ɗan Sarauniya Wannan magana ta Ɗan Sarauniya ta haifar da kace-nace inda ya fara samun martani daga masu bibiyar shafin nasa.
Wani mai suna Deedat Assumaily ya ce “Mu’azu Magaji don Allah a dinga haƙuri”.
Shi kuma Hassan Cikinza Rano cewa ya yi, “Kuma wallahi yadda suka dama haka zaka sha”.
Sai Abubakar Inuwa Gama, da ya ce, “Win Win faɗa musu gaskiya”.
Ra’ayin Sani Aminu Ladan Ƙoƙi kuma cewa ya yi’ “Ƙwarai kuwa”.
A ranar Litinin ma dai Ɗan Sarauniya ya ƙalubalanci shugaban jam’iyyar APC na Kano Abdullahi Abbas da ya je ayi masa gwajin ta’ammali da miyagun ƙwayoyi.
Batun da ya ɗauki hankulan jama’a musamman a kafafen sada zumunta, sai dai har kawo wannan lokaci ba a ji martani daga ɓangaren APC ba game da batutuwan da Ɗan Sarauniyar ke wallafawa.
A shekarar da ta gabata ne Gwamna Ganduje ya sauke shi daga Kwamishina, bayan wasu kalamai da ya yi a Facebook kan mutuwar shugaban ma’aikatan fadar gwamnatin tarayya Malam Abba Kyari.
Daga baya ne kuma, Ganduje ya sake naɗa shi a matsayin mai sanya ido kan aikin janyo bututun gas zuwa Kano.
Tallafi : An fara tantance masu bukata ta musamman don basu kulawar lafiya kyauta a Kano.
Shugabar hukumar Dakta Halima Muhammad Mijinyawa ce ta kaddamar da shirin a Litinin din nan.
Ta ce shirin wani yunkuri ne da zai takaitawa masu bukata ta musamman wahalhalun neman lafiya da kuma siyan magunguna.
A cewarta gwamnatin jihar kano zata ci gaba da bai wa masu bukata ta musamman tallafin lafiya tare da daidaita su da suran mutanen da suke gudanar da rayuwar su a duniya baki daya.
Buhari ya nemi bangarori masu zaman kan su, su dauke matasa ayyukan yi.
Muhammadu Buhari ya bayyana hakan ne a birnin Abakaliki ya yin kaddamar da shirin samarwar matasa ayyukan yi  dubu 774 a hukumomin kasar nan na (ESPWP) .
Jaridar Daily Trust ta rawaito cewa, Shugaban kasar wanda ya sami wakilcin ministan kimiya da fasaha Dr, Ogbonnaya Onu.
Ministan ya yi bayanin cewa, an kirkiro da shirin ne don rage radadin Annobar cutar corona da ta durkusar da tattalin arzikin kasa da na mutane da kuma yadda aka gudanar da rikicin zanga-zangar #EndSARS.
Tun da fari, shugaban shirin a jihar Ebonyi Dr, Edward Nkwegu ya ce gwamnatin tarayya zata kashe fiye da Naira Miliyan 7 a cikin watannin 3 farko a jihar ta Ebonyi ita kadai.
Shirin dai zai maida hankali ne wajen daukar mutum dubu 1000 a kowacce karamar hukuma ya yin da za’a biya kowanne mutum daya Naira dubu 20 a watannin 3.
Yadda mutane 3 suka rasa rayukan su sanadiyar tashin gobara a Kano.
Cikin wata sanarwa hukumar ta ce lamarin ya afko ne da misalin karfe 3 da minti 18 na daren jiya a Rumfar Shehu.
Sai dai a  cewar hukumar tana cigaba da gudanar da binciken musabbabin tashin gobarar a halin yanzu Malam sa’idu Muhammad shi ne kakakin hukumar kashe gobara ta jihar Kano ya ce da misalin karfe 3 na dare da minti 22.
ne suka sami kiran gaggawa ta wayoyin su kan cewa an sami tashin gobara a Unguwar Rijiyar zaki dake karamar hukumar Ungogo.
Sai dai Shugaban hukumar Malam Salisu Muhammad ya bayyana cewa da zuwan su ke da wuya sai suka sami wani gida wuta na ci ya yin da kuma mutum 3 sun makale a ciki bayan da jami’an hukumar ta kashe gobarra suka kutsa kai.
Malam Salisu Muhammad ya kuma ce shigar ba jimawa suka sami nasarar ceto mutum 3 in da nan take suka dauke su zuwa asibitn kwararru na Murtala Muhammad  don samun kulawar gaggawa.
Amma daga bsani sai hukumomin asibitin suka tabbatar musu  cewar mutanen sun riga mu gidan gaskiya Shugaban hukumar ta kashe gobara ya ce  hukumar zata cigaban da gudanar da  binciken kan musababin tashin gobarar.
Za mu yi wa Kotu biyayya kan zargin zabtarewa ma’aikata kudi – Ganduje.
Kwamishinan Sharia kuma Atoni janar na Kano Barista Lawan Abdullahi Musa ne ya bayyana hakan  a ya yin zantawarsa da manema labarai anan Kano.
Barista Lawan Abdullahi ya ce  babu gudu ba ja da baya akan yunkurinta na gyara duk wasu gidaje ko filaye mallakin gwamnati wadanda ba’a amfani dasu a ko ina suke domin sake ingantasu ta yadda zasu rika samarwa da gwamnati kudaden shiga.
Kwamishinan Shari’ar ya kara da cewa, ya yi mamaki yadda kungiyar ma’aikatan kotu suka gurfanar da gwamnati a gaban babbar kotun Kano kasancewar suna da masaniya kan yadda tsarin shigar da kara wadda ta shafi al’amuran albashin ma’aikata yake da shi, amma suka gurfan ar da gwamati a gaban kotun.
Labarai masu alaka : Gamayyar kungiyoyin kwadago ta yi barazar gurfanar da Ganduje a Kotu Kotu ta dakatar da Ganduje daga ciyo bashi Bude kotun daukaka kara a Kano zai bunkasa harkokin shari’a- Barrister Abdul Fagge Kotu ta saki Naziru Sarkin waka Haka kuma kwamishinan ya ce kotun da’ar ma’aikata ce kadai ke da hurumin sauraron karar da kungiyar ma’aikatan Kotuna suka shigar a babbar kotun jiha kan batun zabtare musu albashi da gwamnati ta yi.
Wakilin mu Abdulkarim Muhammad Tukuntawa ya rawaito cewa Barista Lawan Abdullahi na cewa gwamnatin Kano ta sauyawa kamfanin buga jarida na TRIUMPH guri zuwa rukunin gidaje na SheiIkh Isyaka Rabiu domin cigaba da gudanar da ayyukansu a can.
Yadda ‘yan sanda suka kama wasu mutane da ake zargin yi wa yarinya fyade a jihar Yobe.
Kakakin rundunar ASP Dungus Abdulkarim ya ce matasan sun yi amfani ne da lokacin bikin kirsimeti wajen keta haddin yarinyar.
Haka kuma  ya ce rundunar na tsare da wani mutum mai suna Bako Umaru, mai shekaru 35 bisa zargin yin garkuwa da kuma yiwa wata yarinya fiyade , har ma ya jima ta rauni, a Unguwar Hausari dake Geidam.
Dalilan da zai sanya a sake yin nazarin komawa makarantu a Najeriya.
Ministan Ilimi  Malam Adamu Adamu ne ya bayyana hakan  lokacin da yake amsa tambayoyin manema labarai a ya yin zaman kwamitin shugaban kasa kan yaki da cutar Corona.
Malam Adamu Adamu ya danganta wannan matakin da gwamnati zata dauka na sake yin nazarin  komawa makarantu a kasar nan da dawowar cutar Corona a karo na biyu wanda ake fama da shi  a Najeriya a halin yanzu da ma duniya baki daya.
Jaridar Punch ta rawaito cewa, Ministan Ilimin na cewa, bude makarantu a wannan lokacin bai dace ba, la’akari da yadda adadin masu dauke da cutar ke karuwa a kullum wanda hakan ke sanya fargaba a zukantan ‘yan Najeriya.
Corona : Yau dalibai ke shiga mako na biyu da komawa makaranta a Kano Buhari ya gargadi ‘yan Najeriya da su guji yiwa kan su gwajin Corona Freedom Rediyo wata makaranta ce mai zaman kanta – Ambasada Sani Bala Akan haka ne Malam Adamu Adamu ya ce gwamnati ta yanke shawarar komawa makarantun ne a  ranar 18 ga wannan wata a matsayin gwaji ko kuma manufa da aka tsara don cimma nasara.
Sai dai ya ce Gwamanati na kula da abubuwan da ke afkowa a cikin al’umma, a don haka ya zama wajibi a sake yin nazari kan komawa makarantu a Najeriya  .
Tallafi: An fara tantance masu bukata ta musamman don basu kulawar lafiya kyauta a Kano.
Shugabar hukumar Dakta Halima Muhammad Mijinyawa ce ta kaddamar da shirin a Litinin din nan.
Ta ce shirin wani yunkuri ne da zai takaitawa masu bukata ta musamman wahalhalun neman lafiya da kuma sayan magunguna.
A cewarta gwamnatin jihar kano zata ci gaba da bai wa masu bukata ta musamman tallafin lafiya tare da daidaita su da suran mutanen da suke gudanar da rayuwarsu kamar takwarorinsu na duniya.
Mun kammala rarraba kayayyakin da basa bukatar tsaro – KANSIEC.
Shugaban hukumar Farfesa Garba Ibrahim Sheka ne ya bayyana hakan, jim kadan bayan kammala shirin Barka da Hantsi nan tashar Freedom rediyo da ya mayar da hankali shirye-shiryen da hukumar ke yi na gabatowar zaben shugabannin kananan hukumomi da mataimakansu.
Garba Sheka ya ce, tuni hukumar ta aike da kayayyakin da basa bukatar tsaro zuwa cibiyoyin zaben da ke kowacce karamar hukumar yayin da sauran kayayyakin za a kammala rabasu a ranar Laraba da Juma’ar jajiberan zaben.
Garba Ibrahim Sheka kenan, shugaban hukumar zaben kananan hukumomin KANSIEC cikin shirin Barka da Hantsi na yau, sai a biyo mu don jin cikakken rahoto kan yadda shirin ya kasance a labaranmu na gaba.
Babu gudu ba ja da baya kan gyara gidaje da filaye mallakin gwamnati – Ganduje.
Kwamishinan sharia kuma Atoni janar na Kano Barista Lawan Abdullahi Musa ne ya bayyana hakan a yau a ya yin zantawarsa da manema labarai.
Lawan Abdullahi ya kara da cewa, ya yi mamaki yadda kungiyar ma’aikatan kotu suka gurfanar da gwamnati a gaban babbar kotun Kano kasancewar suna da masaniya kan yadda tsarin shigar da kara wadda ta shafi al’amuran albashin ma’aikata yake da shi, amma suka gurfan ar da gwamati a gaban kotun.
Haka kuma kwamishinan yace kotun da’ar ma’aikata ce kadai keda hurumin sauraron karar da kungiyar ma’aikatan Kotuna suka shigar a babbar kotun jiha kan batun zabtare musu albashi da gwamnati ta yi amma gwamnatin zata yi biyayya da hukuncin Kotun.
Wakilin mu Abdulkarim Muhammad Tukuntawa ya rawaito cewa Barista Lawan Abdullahi na cewa gwamnatin Kano ta sauyawa kamfanin buga jarida na TRIUMPH guri zuwa rukunin gidaje na SheIkh Isyaka Rabiu domin cigaba da gudanar da ayyukansu a can.
NASU DA SSANU sun yi barazanar gudanar da zanga – zanga a Najeriya.
Hakan na cikin wata sanarwar hadin guiwa da kungiyoyin biyu suka fitar a jiya Lahadi a Abuja mai dauke da sa hannun sakatare janar na kungiyar NASU, Mista Peters Adeyemi da shugaban kungiyar SSANU, Mista Mohammed Ibrahim.
Sanarwar ta bayyana cewa, kungiyoyin biyu sun shirya gudanar da zanga-zangar ne don nuna rashin amincewarsu na rashin aiwatar da yarjejeniyar da suka cimma da Gwamnatin Tarayya.
A cewarsu, sauran bukatun su ne rashin biyan kudin fansho na mambobin da suka kammala aiki, ya saba wa ka’idojin aiki da tsarin da ya kafa kungiyoyin.
A don haka kungiyoyin ke sanar da cewa, za su gudanar da zanga-zangar kwanaki uku daga Talata 12 zuwa Alhamis 14 ga watan Janairun da muke ciki a kowane reshe na kungiyar.
WHO zata binciki China kan yadda aka samu asalin cutar Corona.
Hakan na cikin wata sanarwar da shugaban hukumar lafiya ta duniya Tedros Adhanom ya fitar a yau Litinin yana mai cewa duk da kasar China ta dakatar da tawagar shiga kasar hakan ba zai dakile kudirin tawagar kungiyoyin ba.
A don haka za su killace kan su na tsawon makwanni biyu kafin shiga kasar.
Ya ce, yanzu haka fiye da shekara guda ke nan da bullar cutar a duniya, a don haka WHO za ta gudanar da hadin gwiwar bincike don gano asalin cutar ta corona tare da masanan na kasar China.
Tedros ya kuma ce , Kwararrun na WHO za su kebe kansu na tsawon makonni biyu lokacin da suka isa kasar ta China; amma ana sa ran daga baya za su ziyarci Wuhan garin da aka fara gano mummunar cutar a karshen 2019.
Beijing dai ta gamu da suka daga kasashen duniya kan rashin nuna gaskiya a yayin barkewar Annobar karon farko, ko da yake a cikin gida gwamnatin kasar ta yaba da yadda take kula da cutar tare da dakile duk wani suka da ake mata.
Kano: An yi harbe-harbe a titin gidan Zoo.
Lamarin ya faru ne da misalin ƙarfe 10 na daren Asabar.
Ƴan bindigar sun riƙa harbi sama wanda hakan yayi sanadiyyar yin gudun tsira ga jama’a.
Daga nan ne kuma suka nufi wani mutum da ke cikin mota inda suka fitar da shi ta ƙarfi tare da harbinsa.
Sannan suka yi awon gaba da motar ta sa kamar yadda wani shaidar gani da ido ya shaida wa Freedom Radio.
Rundunar ƴan sandan jihar Kano ta tabbatar da faruwar lamarin ta bakin jami’in yaɗa labaranta DSP.
Ya ce, jami’ansu sun kai ɗauki wurin bayan da suka ji ƙarar harbe-harben, kuma a yanzu haka sun kai wanda aka harba asibiti.
Ƴan sanda sun ɗauko motar da ƴan bindigar suka tafi da ita, bayan da suka arce suka barta, saboda ganin ƴan sanda za su cin musu a cewar Kiyawan.
Yanzu-yanzu: An ceto matashin da ya rataye kansa a Kano.
Matashin ɗan shekaru 29 mai suna Mukhtar Umar ya rataye kan nasa ne a daren ranar Asabar.
Daga bisani ne kuma al’umma suka farga, suka sanar da jami’an tsaro, inda baturen ƴan sanda na Bompai SP.
Aliyu Musa ya jagoranci ƴan sanda domin ceto shi.
Jami’in hulɗa da jama’a na ƴan sandan Kano DSP Abdullahi Haruna Kiyawa ya shaida wa Freedom Radio cewa, ƴan sanda sun ceto matashin cikin ƙoshin lafiya.
Sai dai a cewar sa, ƴan uwan matashin sun shaida musu cewa ya taɓa samun larurar ƙwaƙwalwa saboda ta’ammali da miyagun ƙwayoyi.
Kiyawa ya ce, yanzu haka sun shiga faɗaɗa bincike kan matashin domin ɗaukar matakin da ya dace.
A yi mana kyakykyawar fahimta akan ayyukan mu – KAROTA.
Shugaban Hukumar Baffa Babba Dan’agundi ne ya bayyana haka a taron karramashi da gamayyar kungiyoyin sufuri na Kano KTP suka yi saboda gudunmawar da KAROTA take baiwa harkar Sufuri a Kano.
Baffa Babba yace KAROTA ba ta gunar da kowane aiki don musgunawa wasu ko don ta ci zarafin wasu mutane sai dai yawan kokawa da masu ababen hawa ke yi da ita suna yi ne saboda basa san gaskiya da kuma bin doka.
A jawabin sa shugaban gamayyar Kungiyoyin Sufuri na Kano KTP Ashiru Umar cewa yayi daga lokacin da Baffan ya karbi KAROTA ya sauya mata alkibla musamman wajen tsaftace harkar zirga zirga a titunan Kano baki daya.
Shi kuwa shugaban Hadaddiyar kungiyar Direbobin Tifa ta kasa reshen jihar Kano Mamuni Ibrahim Takai yabawa Baffan ya yi musamman wajen sauya fasalin yadda mutane suke tuka ababen hawansu a baya wajen saba dokokin tuki batare da suna bin doka da Oda ba.
Wakilin mu Abdulkarim Muhd Tukuntawa ya ruwaito gamayyar Kungiyoyin na Sufuri KTP sun baiwa shugaban Karota Baffa Babba Dan Agundi lambar girmamawa guda biyu saboda kokarinsa na tsaftace harkar zirga zirga a fadin jihar Kano.
Cunkuson mutane a cibiyoyin samar da katin dan kasa a Kano bakon al’amari ne – NIMC.
Daraktan kula da hukumar shiyyar Kano Alhaji Lawal Yahaya ne ya bayyana hakan jim kadan bayan kammala shirin “Barka da Hantsi “na nan tashar Freedom Radio da shirin ya mayar da hankali kan yadda ake samun cunkoson mutane a wajan yin rajistar a kwanakin nan.
Ya ce, cunkoson na da alaka da yadda gwamnatin tarayya tayi barazanar kulle layukan wayar da basu hade layin nasu da lambar katin dan kasa ba, wanda hakan ya sanya jama’a suka bazama domin mallakar katin a yanzu.
Alhaji Lawan Yahaya ya ce, cunkoson jama’ar na barazana ga lafiyarsu baya ga rashin wadatattun kayan aiki a hukumar wanda ke kara ta’azzara cunkoson.
Dalilan da ya sanya za’a fara yi wa makaraban gwamnati allurar riga kafin Corona.
Babban darakta na hukumar kula da asibitocin lafiya matakin farko Dakta Faisal Shu’aibu ne ya bayyana hakan a Abuja lokacin da yake jawabi ga kwamitin yaki da cutar corona na gwamnatin tarayya.
Ya ce, shugabannin hadi da wasu sanannun mutane a Najeriya ne za su fara karbar rigakafin cutar don ya zamo fadakarwa ga al’umma ga me da mahimmancin karbar rigakafin.
Dakta Faisal Shu’aibu ya bukaci ‘yan Najeriya da su tabbatar sun karbi rigakafin da hannu bibbiyu tare da bada hadin kai don yaki da cutar corona a Najeriyar.
Idan dai za a iya tunawa Najeriya na tsammanin karbar allurar rigakafin kimanin miliyan arba’in da biyu a shekarar da muke ciki.
Za a fara daure masu adaidaita sahu kan goyon gefe – KAROTA.
Jami’in yada labaran hukumar Nabulisi Abubakar Kofar Na’isa ne ya bayyana hakan, a zantawarsa da Freedom Radio.
Kofar Na’isa ya ce, hakan na cikin dokar hukumar ta KAROTA kuma za su tabbatar an yi aiki da ita domin yaki da bata gari.
Ba dai sabon abu ba ne a Kano yadda ake kai ruwa rana, tsakanin jami’an KAROTA da direbobin baburan adaidata sahun kan zargin karya dokokin hanya, batun da masu adaidaitar suka sha musantawa.
Hanyoyin da Kwastam ta bi wajen kama harsasai a jihar Imo.
Shugaban shiyya ta C na hukumar ta Kwastam  Yusuf Lawal ya sanar da haka  a ya yin da yake holin harsasan a  birnin Owerrin jihar ta Imo.
A cewar Yusuf Lawal hukumar ta sami nasarar kama harasasan ne tare da buhun  shinkafa ‘yar  waje da ya zarce dubu daya da kuma mota kirar Toyota Landcruiser jeep da harasashi bai huda.
Jaridar Daily Trust ta rawaito cewar a kwanakin baya hukumar ta irin wannan makamancin kame a jihar Kebbi.
An kama harsashen ne a cikin wata mota da ake zargin na haya ne inda aka boye su cikin kayan amfanin gida.
Allah ya yiwa Alh. Bello Isah Bayero rasuwa.
Iyalan marigayin sun shaida wa Freedom Radio cewa, marigayin ya rasu ne a asibitin Aminu Kano bayan gajeruwar rashin lafiya.
Marigayi Isah Bayero ya rasu yana da shekaru 85 a duniya, ya bar mata 2 da ‘ya’ya 8.
A cewar iyalansa za a yi jana’izarsa bayan sallar Jumu’a a fadar Sarkin Kano.
A shekarar 2011 marigayin ya yi takarar sanatan Kano ta tsakiya sai dai bai samu nasara ba.
Masarautun Kano za su lakume naira miliyan 100 cikin kasafin kudin shekarar 2021.
Kazalika an ware miliyan dari biyu domin daga darajar asibitocin masarautun hudu da suka hadar da: Rano Karaye Bichi da kuma masarautar Gaya duk a cikin kasafin shekarar 2021.
Kwamishinan ma’aikatar kasafin kudi da tsare tsare na jihar Kano Nura Muhammad Dankadai ne ya sanar da hakan a wani taron manema labarai ga me da kasafin kudin shekarar 2021.
Nura Muhammad Dankadai ya kuma ce, cikin kasafin kudin an ware naira miliyan 64 don ginawa masu tallace-tallace akan titi, a wani yunkuri na kawo karshen wahalar da suke sha a yayin gudanar da sana’o’insu.
Atiku ya musanta ya karbi allurar riga kafin Korona.
Hutun karshen shekara : Hotunan dawowar Ganduje daga Dubai.
Shirin samar da ayyukan yi ga matasa zai rage talauci a Najeriya – Buhari.
Ministan tsaron kasar nan janar Bashir Salihi Magashi ne ya bayyana hakan yau ya yin kaddamar da shirin a nan Kano.
Ministan ya ce “manufar gwamnatin tarayya shi ne ta hanzarta baiwa matasan  ‘yan Najeriya  su 774000 aikin da koyar da su sana’o’i  daga kananan hukumomi 774 na Najeriya” A wani jawabi gwamnan jihar Kano Dr Abdullahi Umar Ganduje wanda ya samu wakilcin mataimakinsa Nasir Yusif Gawuna ya yabawa gwamnatin tarayya bisa wannan kokarin ganin cewa mutane 1,000 a kowace karamar hukuma zasu ci gajiyar Shirin tare da naira dubu 20 har zuwa wata uku.
Wakiliya Zahrau Nasir ta  rawaito cewa hukumar samar da ayyuka ta kasa ce zata kula da yadda shirin zai rika gudana a kasar nan  .
Yadda Rundunar soja ta ceto mutane 642 a Katsina.
Mukaddashin daraktan yada labarai na rundunar  Birgediya Janar Benard Onyeuko,ya bayyana hakan a babban sansanin soji dake garin faskari na jihar Katsina.
Ya kuma ce sojojin sun kuma lalata sansanonin barayin dajin 197, baya ga gano tarun makamai kamar bindigogi da kuma Albarusai.
Haka kuma ya ce sojojin sun kama wadanda ake zargi da hakar ma’adinai ba bisa ka’ida ba su 326  a shekarar da ta gabata.
Ganduje zai kammala aikin hanya a wasu garuruwa a Kano.
Kwamishinan kula kananan hukumomin na jihar Alhaji Murtala Sule Garo, ya sanar da haka a lokacin da yake duba aikin hanyar.
Kwamishinan ya shawarci al’ummomin garuruwan da aikin hanyar ya shafa da su hada kai da dankwangilar dake gudanar da aikin domin kammala aikin cikin nasara.
Tunda farko dankwangilar dake gudanar da aikin Hassan Fawaz ya tabbatarwa da gwamnatin jihar cewa zai yi duk mai yuwa wajen kammala aikin.
Ba mu fara sayar da takardar shiga kwalejin horas da sojoji ba – NDA.
Hakan na kunshe cikin wata sanarwar da jami’in hulda da jama’a na kwalejin Abubakar Abdullahi ya fitar aka kuma raba ga manema labarai.
Sanarwar ta ce rahotonnin dake yawo a kafafen sada zumunta musamman na Internet cewar, yanzu haka makarantar ta fara sayar da Form din shiga kwalejin karo na saba’in da uku ba gasakiya ba ne.
Abubakar Abdullahi ta cikin sanarwar ya kuma shawarci al’umma da su yi watsi da duk wata sanarwar dake yawo cewa kwalejin ta fara sayar da form din shiga.
Ya kuma ce makarantar za ta sanar da lokacin da za ta fara sayar da form din a duk lokacin data shirya a shafinta na Internet.
Dalilan da ya sanya Ganduje ya soke tsarin sabon mafi karancin albashi.
BUK ta musanta soke zangon karatun 2019/2020.
Jami’ar ta Bayero ta tabbatar wa Freedom radio cewa babu ƙamshin gaskiya game da batun sokewa ɗaliban zangon karatun na 2019/2020.
Daraktan yaɗa labaran jami’ar Malam Ahmad Shehu, ya ce ɗaliban jami’ar za su koma karatu a ranar 18 ga watan Janairun 2021.
A ranar Litinin ne wasu jaridun intanet suka riƙa yaɗa labarin cewa, jami’ar ta soke zangon karatun na 2019/2020.
Ci gaban labarin zai zo muku nan gaba.
Yadda ‘yansada suka yi ram da daya daga cikin matasan da ake zargi da yankewa yarinya matunci a Bauchi.
Hakan yasa muka tuntubi mai magana da yawun rundunar ‘yan sandan Jihar Bauchi DSP Ahmad Mohammed Wakili.
“Yace tuni hukumar ‘yan sandan Jihar Bauchi ta baza mutanen ta don nemo wadanda suka aikata wannan ta’asa Kuma yanzu haka sun Sami nasarar kama mutum daya daga ciki mai suna Adamu Abdul’aruf mai kimanin shekaru ashirin” A cewar DSP Ahmad Mohammed  dayan da ake zargin sun aikata wannan mumunan aika-aika  ya tsere.
Kuma a jiya Lahadi ne Gwamnan jihar Bauchi Bala Mohammed ya aiko da tawaga ta mussaman da ta wakilci shi zuwa asibitin koyarwa na Malam Aminu Kano dake nan Kano don ganin halin da yarinyar ke ciki.
Abdulzak Nuhu Zaki kwamishinan kananan hukumomin Jihar Bauchi shi ne ya jagoranci tawagar kuma yace yanzu haka an kama wasu daga cikin wadanda suka aikata wannan ta’asa.
Abdulzak Nuhu Zaki yana mai cewa “Gwamnatin Jihar Bauchi ta yi alkawari za ta dauki nauyin biyan kudin aikin da za’a yiwa Hauwa”.
Ana  dai zargin wasu matasa biyu da yankewa wata yarinya mai suna Hauwa ‘yar kimanin shekaru shida matancin ta.
Wannan al’amarin ya faru ne a garin Jama’are dake jihar Bauchi a ranar Larabar makon da ya gabata.
Wakiliyar mu Hadiza Ado Jinta da ta ziyarci asibitin Malam Aminu Kano ta zanta da Hafsatu wadda ita ce marikiyar yarinyar kuma yayar mahaifin yarinyar ta bayyana yadda abun ya faru.
“Ta ce ta dumama ruwan zafi zata yi musu wanka sai suka fita, fitar su ke da wuya sai  suka hado da matasan ya yin da suka tambaye ko kun san gidan Suraja daga nan ne suka umarce su da su je wani Kango daga nan ne kuma yar uwar ta ta tsare, bayan nan ne suka kwantar da ita suka yanke Matuncin ta daga aka dauke ta zuwa asibiti”  .
Ƴan Shayi sun shiga halin matsin rayuwa a Kano.
To a nan Kano dai halin matsin rayuwar na ci gaba da shafar rukunin al’umma.
Wani bincike da Freedom Radio ta yi, ya gano cewa da dama yaran da ake yiwa Shayi a yanzu sun faɗa cikin halin matsin tattalin arziƙin.
Me ya jefa ƴan shayi cikin matsin rayuwa? Bisa al’adar Malam Bahaushe, ƴan uwa da abokan arziƙi kan gwangwaje ɗan Kaciya da tallafin Kaji da kayan ƙwalam da maƙwalashe wasu lokutan ma har da sabbin ɗinkuna kala-kala, kamar yadda wata dattijuwa da ta ga jiya ta ga yau ta shaida wa Freedom Radio.
Karin labarai: Cin zarafin mata yana karuwa a Najeriya Mun kama Sarkin mayu na bogi-Muhiyi Magaji To amma iyaye a yanzu sun ce lamarin sauya, domin idan an yiwa ƴaƴa Kaciya ana barinsu ne daga su sai makusantan su.
Malama Sumayya Nafi’u wata uwa ce da a yanzu take jiyyar ɗanta da aka yiwa shayi.
Ta ce, “Da manyan unguwa ne su ke ɗiban yara su kai su shayi, sannan su haɗo su da goma ta arziƙi”.
Ta ci gaba da cewa “Yanzu abin ya sauya kai zaka kai ɗan ka kuma in kun dawo daga ku sai makusantanku, babu mai tallafa muku saɓanin yadda ake a baya”.
Wanzamai dai su ne ke yin shayi a ƙasar Hausa, hakan ya sa muka ziyarci fadar Sarkin Askar Kano Malam Muhammad Yunusa Nabango.
Sarkin Askar Kano Malam Muhammad Yunusa Nabango.
Sarkin Askar ya ce, juyi-juya halin zamani ne ya gamu da batun aikinsu na shayi.
Me Sarkin Aska ya ke ji daga wurin iyayen ƴan Shayi? Sarkin Askar ya ce, batun gaskiya yanzu ba a kai wa ƴan Shayi, kaɓakin da aka saba yi musu a zamanin baya.
Ya ce, “La’akari da rahotannin da nake samu daga iyaye, na nuna cewa yanzu babu taimakekeniyar a yi maka hidima don an yiwa ɗanka Shayi”.
Waɗanne hanyoyi za a bi domin farfaɗo da wannan al’ada ta taimakekeniya tsakanin juna? Sarkin Askar ya ce, Al’ummar su yi riƙo da al’adun domin su ne abin da addini ya koyar da su, ba birgewa ba ce ajiye waɗannan al’adun.
Shin ku ya ya abin ya ke a yankunan ku? .
Siyasar Kano: Shekarau ya yi tir da kalaman Kwankwaso da Abdullahi Abbas.
A yayin ganawarsa da manema labarai a daren Lahadi Sanata Shekarau ya yi musu martani kan kalaman tunzura jama’a da aka same su da yi.
Game da Kwankwaso Shekarau ya ce, duk wanda ya nemi mata su ɗauko taɓarya a zaɓen gaba, to ya sanya matarsa riƙe da taɓarya a kan gaba ranar zaɓen.
Da ya juyo kan Abdullahi Abbas kuwa ya ce, maganar cewa duk wanda ya taɓa ku, ku zageshi, ku dake shi ba abin da za ayi, duk shirme ne wannan, ko kaɗan ba zai taimakawa al’ummar mu ba.
Miliyoyin mutanen Jihohin Kano da Jigawa na fama da kagin talauci – Buhari.
Mataimakin shugaban kwamitin kula da tattalin arzikin na kasa, Dr.
Muhammmad Sagagi ne ya bayyana hakan yayin taron karshen shekara da kungiyar tsofaffin daliban kwalejin nazarin harkokin mulki reshen jihohin Kano da Jigawa ta gudanar jiya anan Kano.
Ya ce, samar da aikin yi ga jama’a lamari ne da kowane dan kasa ke da alhaki akai, domin kuwa gwamnati ita kadai, ba za ta iya sanarwar kowa da kowa aiki ba.
Ana sa jawabin shugaban kungiyar Dr Muhammad Sabi’u Umar ya ce, lamarin rashin aikin yi da talauci da ya yi katutu tsakanin matasa musammam a arewacin kasar nan abune da ya kamata gwamnati da sauran masu ruwa da tsaki su mai da hankali akai.
Wakilin mu Bilal Nasidi Mu’azu ya ruwaito cewa, kungiyar za ta kuma bai wa gidajen marayu da masu rangwamin gata har ma da gidajen gyaran hali dake nan Kano tallafi.
Yadda aka gudanar da jana’izan marigayi Iyan Zazzau a Zariya.
An dai gudanar da jana´izan marigayin ne da misalin karfe goma na safe a babban masallacin juma´a na kwata da ke Sabon gari inda aka binne shi a gidansa dake GRA Sabo garin Zariya.
Janaizar ta sami halartar manyan mutane ciki har da ministan sufirin jiragen sama Dr.
Hadi Sirika inda ya bukaci ‘yan uwa da abokanan arziki da su cigaba da yi mishi addu´o´i.
Kogunan Zazzau Alhaji Abdulkareem Bashar Aminu Babban da ne ga marigayin ya bayyana mahaifin nasu a matsayin mutum mai son Zaman lafiya na al’umma Marigayin ya taba zama hakimin Sabon gari daga shekara 1979 zuwa 2018 kuma ya fito daga gidan sarauta na katsinawa.
Yana daga cikin wadanda suka nemi kujeran sarauta na masarautar zazzau bayan rasuwar Sarkin Zazzau na 18 Dr.
Shehu Idris a watan Satumba na shekarar da ta gabata.
Marigayin Alhaji  Bashir Aminu ya rasu ne da safiyar ranar juma´a yana da shekaru 70 ya bar mata 4 da ya ya 32.
Wakilin Freedom Radio Hassan Ibrahim ya rawaito cewa Marigayi Talban Zazzau Hakimin Igabi Alhaji Abdulkadir Iya fate  na daya daga cikin manyan sarautu na gidan mallawa wanda ya rasu jiya an riga anyi janaizar shi kamar yanda addinin musulunci ya shimfida .
Dalilan da ya sanya Shekarau zai gina katafaren wajen shan magani a Kano.
Sanatan na Kano Malam Ibrahim Shekarau ya bayyana hakan ne ya yin ziyarar aiki gyaran titi da ya kai Asibitin na Aminu Kano.
Shekarau ya Kuma ce a baya Asibitin na fama da lalacewar titunan dake ciki wanda hakan ne yasa ya gudanar da aikin gina titunan dake cikin Asibitin masu nisan kilo mita Dubu Daya da dari uku.
 Dayake jawabi shugaban Asibitin na Aminu Kano Farfesa Abdurrahman Abba Sheshe godewa Sanatan ya yi bisa aikin gyaran titunan da yake a Asibitin tare da al’kawarin da ya dauka na Gina katafaren wajen Shan nagani a Asibitin.
Rahoto : Mun kama masu ta’ammali da miyagun kwayoyi a cikin ‘yan takara a Kano – NDLEA.
Haka kuma hukumar ta zargi hukumar KAROTA da yi mata da ƙwacen aiki, to ko wane aiki ne? Ga ƙarin bayani a rahoton da Abba Isah Muhammad ya haɗa mana wanda zaku ji ta bakin wakilinmu Abubakar Musa Labaran a cikin jerin rahotannin mu.
Abinda ya sa Zulum ya ce NEMA ta hanzarta bada tallafi ga ‘yan gudun hijira.
Mashawarci na musamman ga gwamnan kan harkokin yada labarai Malam Isa Gusau ne ya sanar da hakan yau a Maiduguri, inda ya ce mutane sama da dubu dari takwas ne rikicin ya raba da gidajensu, wadanda yanzu haka suke bukatar tallafi matukar.
Sanarwar ta ce gwamna Zulum ya bayyana hakan ne lokacin da ya ziyarci ofishin shugaban hukumar ta NEMA Abuja Air Vice Marshal Muhammadu Alhaji Muhammad mai ritaya.
Sansanonin ‘yan gudun hijirar suna garuruwan Monguno da Bama da Damboa da Gwoza da Dikwa, sai Gamboru Ngala da Damasak da Banki da Pulka da kuma Gajiram.
Dalilan da suka sanya Burtaniya zata tallafawa Najeriya da abinci.
Haka zalika kasar ta Burtaniya ta ce ta fitar da karin fam miliyan arba’in da bakwai na tallafi ga mutanan da basu dashi a kasashe guda tara dake fadin Duniya.
Tallafin dai ana saran zai isa ga mutum dubu dari hudu da talatin na ‘yan Najeriya a shekarar da muka shiga ta 2021.
Hakan dai na cikin wata sanarwa da mataimakin babban jami’in kasar Burtaniya a jihar Legas ya fitar a jiya Alhamis.
Sanarwar ta ce kasar ta Burtaniya na neman masu hannu da shuni na kasa da kasa da su samar da karin kudaden wajen dan tallafawa kasashen da ke cikin kangin talauci.
Yadda aka sami asarar rayuka a hatsarin mota a Kano.
Shaidun gani da ido sun ce hatsarin ya faru ne lokacin da wani babur din adaidaita sahu ya kaucewa fadawa rami wanda sanadiyar haka ya kora wasu matasa biyu da ke kan babur kirar Jincheng suka fado gaban wata motar dakon kaya wadda ta takesu.
Wasu daga cikin wadanda lamarin ya faru akan idanunsu, sun shaidawa freedom radio cewa, motar dakon kayan, tabi ta kan matasan ne bayan da suka fadi daga kan babur din.
Wakilin mu Umar Idris ya ruwaito cewa, tuni ‘yan sandan suka dauki matasan zuwa asibiti.
Abubuwa 8 da Buhari ya fada cikin sakon sabuwar shekara.
Abubuwa da Shugaban kasa ya fada cikin sakon sa na sabuwar shekara.
Muhammad Buhari ya fara gabatar da jawabin ne na kai tsaye ta gidan talabijin na kasa NTA ya watsa da safiyar yau.
Muhammadu Buhari ya tabo batutuwa da dama mussaman ma wanda zai ciyar da kasar nan gaba, daga ciki akwai Daga cikin wajabin na shugaban kasar ya fara godewa Allah kan irin abubuwan da aka gani a shekara ta 2020.
Muhammadu Buhari  a ya yin jawabin nasa mai tsawon minti 18 da dakika 56 ya bayyana cewa a ‘yan  Najeriya sun fuskanci matsi da wahalhalu kasancewar annubar cutar Corona ta yi tasiri a duniya, a don haka tattalin arzikin duniya ya shiga wani wadi ciki har da Najeriya.
Shugaban kasar ya kuma yayi jawabi matsalar tsaro da da ya addabi kasar nan.
‘Yan Najeriya su ci gaba da hakuri shekarar 2021 zata zo da sauyi Gwamnatin Najeriya ta ce shekarar 2021 za ta zowa al’ummar kasar da sauye sauye ta fannnin sha’anin tsaro da tattalin arziki da al’amuran more rayuwa.
Shugaban Najeriya Muhammad Buhari ne ya bayyana hakan a jawabin da yayiwa al’ummar kasar na shiga sabuwar shekara ta 2021 da safiyar ranar Juma’a.
Annobar Corona Muhammad Buhari ta cikin jawabin nasa ya ce shekarar 2020 ta zowa al’ummar kasar da matsaloli da suka shafi bullar Annobar cutar Corona wanda ya kasara tattalin arzikin kasar nan.
Matsalar tsaro Ta cikin jawabin nasa Muhammad Buhari ya ce Najeriya ta fuskanci farmakin ‘yan ta’adda da garkuwa da mutane a sassan kasar nan musamman ma yankin Arewa.
Yana mai jinjinawa jami’an tsaron kasar bisa nasarar da suka samu na kwato ‘yan makarantar sakandaren Kankara da masu garkuwa suka sace su a watan Disambar shekarar ta 2020.
Ayyukan raya kasa Ya kuma ce a domin haka gwamnatin sa  zata ci gaba da yiwa al’ummar Najeriya ayyukan raya kasa tare da kula da lafiyar su da dukiyoyin su a shekarar da aka shiga ta 202.
Gwamnati zata mayar da hankali wajen samarwa matasa aikin yi.
Shugaban kasa Muhammadu Buhari ya ce, a shekarar 2021 gwamnatinsa zata mayar da ahanakali wajen samarwa matasan kasar ayyukan yi don samar musu da kyakyawar makoma a nan gaba.
Shugaban ya ce, za suyi hadin gwiwa da hukumomin kasar nan wajen samar da tsarin da zai dora matasan kasar kan ayyukan yi don magance matsalar zaman banza da ke kara haddasa ayyaukan ta’addanci.
Yaki da cin hanci da rashawa.
Da yake batu kan ayyukan cin haci da rashawa shugaba Buhari ya ce, gwamnatin sa zata mayar da hanakali a wannan shekarar don ganin ta kawo karshen ayyukan cin hanci da rashawa musamman tsakanain hukumomin kasar nan.
Ko da shugaban ke batu kan talauci, ya ce matakin samarwar matasana ayyukan yi zai taimaka wajen farfadowar tattalin arziki tare kawar da tunanin ga barin shiga ayyukan ta’addanci.
Farfado da tattalin arziki.
Daga cikin abinda shugaban ya bayyana a sakon sabuwar shekara sun hada cewa Gwamnatin sa zata mayar da hankali wajen farfado da tattalin arziki tun daga tushe ta hanyar watada kasar nan da abinci.
Yana mai cewa gwamnatin sa  zata bunkasa  tattalin arziki Najeriya  wajen baza komar sa a rage dogaro akan man fetur.
Buhari ya ce wannan yunkuri zai  taimaka wajen tada komadar tattalin arziki ganin yadda yanayin da kasar nan ta tsinci kanta  a ciki musamman  a lokacin Corona  da aka yi kulle kuma gashi ya sake dawowa a karo na biyu.
Jawabin nasa dai na zuwa cikin sakon taya muranar sabuwar shekara ga al’umma kasa da ya gudanar a safiyar yau.
Sakon Sabuwar shekara : PDP ta nemi ‘yan Najeriya su yi wa kasa addu’o’i.
Jamiyyar ta PDP ta bayyana hakan ne ta cikin wata sanarwa data fitar a daren jiya a birnin tarayya Abuja mai dauke da sa hannun sakataren ta Mr Kola Ologbondiyan.
Ologbondiyan ta cikin sanarwar ya kuma yabawa ‘yan Najeriya bisa jajir cewar da suke wajen addu’oi na samun zaman lafiya da kwanciyar hankali game da hare-haren da ake samu na yan bindiga da masu garkuwa da mutane a fadin kasar a shekarar data gaba ta 2020.
Ya kuma bukaci ‘yan Najeriya da su cigaba da nuna soyayya a tsakanin su ta hanyar rashin nuna kyama musamman nuna banbancin addini ko kabila.
Sanarwar ta kuma taya al’ummar ta Najeriya murnar shiga sabuwar shekara ta 2021 cikin nasara tare da samun nasarori ta kowanne bangare.
Labari mai dadi : NIMC ta samar da manhaja ta wayar salula da za’a yi rijisata.
Hakan na cikin wata sanarwa mai dauke da sa hannun Femi Adeluli mataimaki na musamman ga ministan sadarwa na kasa, Isa Ali Ibrahim Pantami.
Sanarwar ta kuma ce yanzu haka al’ummar Najeriya na iya amfani da manhajar ta, NIMC Mobile App, a wayoyin su domin yin rijistar katin na dan kasa cikin sauki.
Manhajar dai ta samar da ingantacciyar hanya ga dukkan ‘yan Nijeriya wajen lambar sijistar katin na dan kasa cikin sauki ba tare da wahala ba, ta yadda kuma za su iya hade lambar wayar su da katin dan kasa ta cikin manhajar nan ta ke.
Wasu mata sun yi zanga-zanga a Kano kan sace ‘ya’yan su.
Matan wadanda suka fara zanga-zangar tun daga unguwar ‘Yan Kaba sun zuwa ofishin na anti corruption sun ce sun yi hakan ne don janyo hankalin gwamnatin Kano game da mawuyacin halin da suka shiga sanadiyar batan yaran nasu.
Daya daga cikin masu zanga-zangar mai suna Malama Lubabatu Abdullahi ta ce sun damu matuka game da yadda batun ceto sauran yaran nasu ke neman shirirucewa.
Sai dai ya zuwa wannan lokaci ba abar matan shiga harabar ofishin ba, inda masu kula da ofishin suka sanar dasu cewa babu wani babban jamii da zai sauraresu saboda dukkanninsu suna ofishin wucin gadi na hukumar dake Goron Dutse .
Zamu dakatar da fasfon wadanda suka ki amincewa da gwajin Corona – Buhari.
Sakataren gwamnatin tarayya Boss Mustapha ne ya bayyana haka ga manema labarai a birnin tarayya Abuja, in da ya kara dacewar gwamnatin zata fitar da sunayen mutane 100 da suka kaucewa ka’idojin gwajin  a jaridun kasar nan.
Boss Mustapha, yace gwamnatin zata dau matakin dakatar da fasfon masu shige da fice cikin kasar nan daga farkon shekara mai kamawa zuwa  watan Yuni  don ya zama izina da gargadi ga masu niyyar kin  bin ka’idojin.
Sakataren gwamnatin ya tabbatar da cewar gwamnatin ta kammala shirye shirye don samar da rigakafin cutar ga al’ummar kasar nan tare da ware wasu sabbin dakunan gwaje gwaje don fuskanta tare da dakile cutar a a karo na biyu.
Buhari ya gargadi ‘yan Najeriya da su guji yiwa kan su gwajin Corona.
Babban Daraktan gudanar da Asibitocin gwamnatin tarayya, Dr Adebimpe Adebiyi, ne ya bayyana haka a wata tattaunawa da yayi da kamfanin dillacin labarai na kasa a birnin tarayya Abuja.
Adebimpe, ya kara dacewa labarai da suka karade kasar nan musamman ta kafafen sada zumunta na Zamani na nuni da cewar amfani da Citta da Ruwan zafi da gishiri, tare da shan ruwa mai yawa na maganin cutar ta Corona.
Jami’in yace rade radin zai jawo koma baya tare da haifar da matsaloli da dama ga lafiyar al’umma da yayi kiran jama’a da su guji yin hakan tare da neman shawarwarin kwararru a harkar lafiya da zarar sunji sauyi a jikin su.
Kotu : Mutumin da ya bata sunan Badaru zai zauna a gidan gyaran hali.
Kotun dai ta yankewa mutumin hukunci ne tare da cin tarar sa naira dubu 20 da kuma hukuncin bulala 20 sakamakon kama shi da laifin bata sunan Gwamnan jihar Muhammadu Badaru Abubakar.
Da ta ke yanke hukunci alkalin kotun mai shari’a Batula Dauda ta ce kotun ta kama mutumin da laifin bata sunan gwamna Badaru ta cikin wani rubutu da ya wallafa a shafin sa na Facebook.
Rahotanni sun bayyana cewa da fari wanda ake zargin ya musanta laifin da ya aikata.
Sai dai kuma daga bisani kotun ta kama shi da laifi bisa kwarararan hujjojin da masu kara suka gabatar mata, inda ta yanke masa wannan hukunci.
Ganduje ya musanta rade-radin yana sayar da kadarorin gwamnati.
Kwamishinan Shari’a na jihar Kano Lawan Abdullahi Musa ya bayyana hakan a yau yayin wani rangadi tare da wasu jami’an gwamnati zuwa wasu wurare da gwamnati zata mayar tsarin hadaka da ‘Yan kasuwa.
Kwamishinan Shari’ar ya Kara da cewa gwamnatin ba sayar da kadarorin  jihar ta ke ba illa tana kokarin hadin gwiwa da ‘Yan kasuwa don cigaban jihar.
Ya ce tsarin na hadaka da ‘yankasuwar abu ne da zai taimaka wajen samawa jihar kudin shiga da sauran su.
Wakiliya Zahrau Nasir ta ruwaito cewa wuraren da aka ziyarta sun hada da Sabuwar Triumph da tsohuwar Triumph da tsohowar Daula otal da filin Shahuci da sauran su.
Rashawa : EFCC ta hukunta musu laifi fiye da 600 a Najeriya.
Mukaddashin shugaban hukumar ta EFCC, Mohammed Abba ne ya bayyana hakan ta cikin wata sanarwa mai dauke da sa hannun mai magana da yawun hukumar Wilson Uwujaren.
Muhammad Abba ya kuma ce yanzu haka ana ci gaba da gudanar da bincike kan kararraki dubu bakwai da dari uku da Arba’in daga cikin kararraki dubu goma da dari da hamsin da biyu da aka shigar gaban hukumar.
Ya kuma ce hukumar ta kuma gano makudan kudade tare kwace wasu kadarori da dama daga mutanen da ake zargi da cin hanci da rashawa a kasar nan.
Sanarwar ta ce shugaban rikon na EFCC ya kuma godewa ma’aikatan hukumar kan irin kokarin da su ke yi na aiki tare da sadaukar da kai wajen gudanar da ayyukansu, wanda hakan ya taimaka wajen samun nasarar da aka samu a shekarar ta 2020.
NLC ta nuna kaduwar ta kan sallamar malamai a jihar Kwara.
Hakan na kunshe ne cikin wata sanarwa mai dauke da sa hannun shugaban kungiyar, Alhaji Issa Ore, da ya fitar a jiya Laraba.
Sanarwar ta ce sallamar ma’aikata masu yawa a jihar zai kara janyo samun karin marasa aikin yi da ake dasu a jihar.
A cewar sanarwar, sallamar malaman zai kuma kawo koma baya a harkokin koyarwa a jihar ta yadda dalibai  za su shiga cikin matsala na rashin wadatattun malamai.
Kungiyar ta kwadagon ta cikin sanarwar dai ta kuma soki kudirin da gwamnatin ta dauka na sallamar ma’aikatan.
Hukumar Kula da Ilimin bai daya ta jihar (SUBEB) ce ta sanar da korar malaman sakamakon zargin cewa basu cancanta ba.
Yadda Buhari ya sanya hannu akan kasafin kudin badi.
Muhammadu Buhari ya sanya hannu kan kasafin kudin badin ne a fadar sa dake babban birnin tarayya Abuja, kwanaki biyar bayan da majalisar dokoki ta kasa ta kammala taza da tsifa na kasafin kudin badin.
A dai ranar 21 ga watan Disamba mai karewa majalisar dokokin ta aikewa shugaban kasa Muhammadu Buhari kudirin kasafin kudin wanda za’a kashe fiye da Naira tiriliyan 13.
Mai taimakawa shugaban kasa na musamman kan kafafen sadarwar zamani Bashir Ahmad ya wallafa a shafin sa na  Twitter.
Sanya hannu akan kasafin kudin na nuna cewar, ya zama doka, wanda kuma kae hasashen cewar za’a aiwatar da wasu manyan ayyuka a cikin kasafin kudin.
 Muna dauke da cikakken labarin a nan gaba kadan   .
Kotu ta dakatar da Ganduje daga ciyo bashi.
Gwamnatin Kano dai ta shirya karɓo bashin ne daga wani banki da ke ƙasar China domin gina titin daga titin Murtala Muhammad zuwa kan Dawanau.
Ƙungiyar rajin tabbatar da daidaito da adalci ta CAJA ce ta shigar da ƙorafi a gaban kotun game da ciyo bashin.
Kotun ta yi umarni a dakatar da shirin ciyo bashin har zuwa kammala sauraron shari’ar.
Ku kasance da mu a shirin An Tashi Lafiya da ƙarfe 6 na safe domin jin ƙarin bayani.
COVID 19 : An bakado cibiyoyin bogi na gwajin Corona a Lagos.
Kwamishinan Lafiya na jihar Akin Abayomi ne, ya bayyana haka a yammacin jiya Litinin ya yin tattaunawar sa da ‘yan jaridu akan sabbabbin cibiyoyin gwaji guda 10 da jihar ta bude a kananan hukumomin 10, da ake da yawaitar masu cutar.
Kwamishinan ya kara dacewa, gwamnatin jihar ba zata lamunci aikin wasu bata gari ba dake kokarin mai da hannun Agogo baya, za kuma ta soke fasfo din duk wasu matafiya da basu yarda a yi musu gwajin cutar ba.
Abayomi, yace zuwa yanzu gwamnatin jihar ta kara  yawan adadin  gwajin da ake yiwa al’umma a rana daya  daga  2,000 zuwa  3,000, domin samun saukaka lamarin da yiwuwar sawo kan cutar ko dakile ta gaba daya .
Dalilan da ya sanya Tambuwal zai maida kwalejin ilimi zuwa jami’a a Sokoto.
Gwamna Tambuwal, ya bayyana hakane a jiya a lokacin gudanar da bikin cikar makarantar shekaru Hamsin da kafuwa.
Gwamnan ya bada umarnin gina sababbin dakunan kwana na Dalibai da zai dauki mutane sama da 400, wanda yace yin hakan ya biyo bayan tarihin da makarantar take dashi na samar da kwararru kuma fitattun malamai a fadin kasar nan.
Da yake nasa jawabin a wajen taron shugaban Kwalejin Dakta Wadata Hakimi,ya ce kawo yanzu haka makarantar ta yaye Dalibai sama da 48, 936 da suka samu shaidar kammala karatun NCE tun bayan kafa makarantar.
Majalisa zata dakatar da jiragen saman Amurka da Burtaniya zuwa Najeriya.
Shugaban kwamitin kula da zirga-zirgar jiragen sama na majalisar dajjitai Smart Adeyemi ne ya bayyana hakan jiya a Abuja.
Adeyemi ya ce hukuncin dakatar da zirga-zirgar zai fara ne daga mako mai kamawa sakamakon yadda ake samun karuwar masu dauke da cutar a kasashen, a don haka gwamnatin Najeriya zata sanar da matakin ta na gaba a mako mai kamawa.
Ya ce, ci gaba da shigowar baki daga kasashen zai kara yada cutar wanda a yanzu ana samun adadi mafi yawa na masu dauke da cutar a kullum.
Tsafta: Gwamnatin Kano ta rufe kamfanoni bisa karya dokar muhalli.
An rufe kamfanonin biyu Nina Plastic da Prosper Plastic da ke sarrafa robobi a unguwar Challawa saboda karya dokar tsaftar muhalli na ƙarshen wata.
Hakan ya faru ne yayin rangadin da Kwamishinan muhalli na Kano Dr.
Kabiru Ibrahim Getso ya jagoranta da safiyar Asabar.
 Kwamishinan ya ce, an hukunta kamfanonin ne ƙarƙashin kotun tafi da gidanka kan tsaftar muhalli.
Da ya ke, yanke hukunci mai shari’a Auwal Yusuf Sulaiman ya yanke musu hukuncin rufewa nan take, tare da biyan tarar Naira dubu dari biyar kowannensu kafin kammala bincike.
Ƴan bindiga sun sace matar wani ɗan kasuwa a Jigawa.
Maharan ɗauke da makamai sun afka wa garin Gujungu na ƙaramar hukumar Taura cikin daren Jumu’a.
Sun kuma sa ce matar wani ɗan kasuwa a garin Alhaji Basiru Gujungu.
Wani maƙocin ɗan kasuwar ya shaida wa Freedom Radio cewa, shi kansa ƴan bindigar sai da suka ƙulle gidansa ta waje yayin farmakin.
Cikakken labarin zai zo nan gaba.
Yanzu-yanzu: Ƴan bindiga sun sako attajirin da suka sace a Kano.
Wani makusancin attajirin ya shaida wa Freedom Radio cewa, Alhaji Abdullahi Kalos ya dawo da misalin ƙarfe 4 na asubahin yau Asabar, bayan ya shafe kwanaki uku a hannunsu.
‘Yan uwan Alhaji Abdullahi Kalos ne suka karbo shi a wani kauye da ke karamar hukumar Babura ta jihar Jigawa.
Jami’in hulda da ‘yan sandan Kano DSP.
Abdullahi Haruna Kiyawa ya tabbatar da faruwar lamarin.
Gwamnatin Kano ta zama ta ƴan sane – Farfesa Labɗo.
Ta cikin wani saƙo da ya wallafa a ranar Juma’a ta shafinsa na Facebook.
Farfesa Labɗo ya ce, “Gwamnatin Kano ta zama Gwamnatin ƴan sane, tana yiwa ma’aikata da ƴan fansho yankan aljihu”.
Tuni mabiyansa suka fara bayyana ra’ayoyinsu a kai, kamar yadda zaku gani a ƙasa.
Gwamnatin Kano ta zama gwamnatin ‘yan sane; tana yi wa ma’aikata da ‘yan fansho yankan aljihu.
Posted by Umar Labdo Muhammad on Thursday, 24 December 2020  .
Ina fatan mutuwa ta zama silar sulhun Kwankwaso da Ganduje – Ɗan Sarauniya.
A cikin wani saƙo da ya wallafa ta shafinsa na Facebook, ya ce, tushen samun saɓani tsakanin Kwankwaso da Ganduje shi ne lokacin rasuwar mahaifiyar Ganduje.
A don haka ya ce, yana roƙon Allah ya sanya wannan rasuwar ta mahaifin Kwankwaso ta zamo silar haɗin kai tsakaninsu.
Tuni dai masu bibiyar Ɗan Sarauniya suka fara yin tsokaci a kai, kamar yadda zaku gani a ƙasa.
Ya Allah, Ya Allah, Ya Allah… Kamar yadda ka jarabi bayinka da Sabani a lokacin rasuwar mahaifiyar HE AU Ganduje,… Posted by Muaz Magaji on Friday, 25 December 2020  .
Yau mabiya addinin Kirista ke bikin Kirsimeti.
A lokacin wannan biki, mabiya addinin Kirista kan gudanar da hidimomi na ibada cikin farin ciki.
A nan Najeriya ma gwamnatin tarayya ta bada hutu domin bikin wannan rana.
Freedom Radio ta halarci bikin a Cocin Ecwa bisharar Hausa da ke Kano.
Ga wasu cikin hotuna daga Cocin  A yayin bikin, mataimakin Fadan Cocin Rabaran Barau Isah ya ja hankalin al’umma kan su cire banbancin addini domin tabbatar da ci gaban Najeriya.
A cewarsa, jingine banbancin addini a tsakanin juna zai taimaka wajen kawo ƙarshen matsalar tsaro da ke addabar ƙasar.
Rabaran Barau ya yi kira ga mabiya addinin Kirista da su yi biyayya da matakan kariya daga cutar Korona a yayin bukukuwan.
Ganduje ya yiwa Kwankwaso ta’aziyya.
Hakan na cikin wata sanarwa da Kwamishinan yaɗa labaran Kano Muhammad Garba ya fitar.
Sanarwar ta ce, Gwamna Ganduje ya tafi birnin Dubai tun a ranar Alhamis, a don haka ya ke miƙa saƙon ta’aziyya ga Kwankwaso a madadin sa da iyalansa da al’ummar Kano bakiɗaya.
A cikin sanarwar, Gwamna Ganduje ya ce, wannan rashi babban rashi ne ga al’umma, kuma marigayin abin koyi ne, la’akari da kyawawan halayensa.
Gwamna Ganduje ya kuma yi addu’ar neman gafara ga marigayin.
Alhaji Musa Saleh Kwankwaso ya rasu cikin daren Alhamis yana da shekaru 93 a duniya.
Kafin rasuwarsa, shi ne hakiman Madobi, kuma ya riƙe sarautar Maji daɗin Kano, kuma shi ne Makaman Ƙaraye wanda ke cikin masu naɗa Sarki a masarautar Ƙaraye.
Yanzu-yanzu: Mahaifin Sanata Kwankwaso ya rasu.
Mai taimakawa Kwankwason kan yaɗa labarai Saifullahi Hassan ne ya sanar da hakan ta shafinsa na Facebook.
Kafin rasuwarsa Marigayi Alhaji Musa Saleh Kwankwaso shi ne Maji daɗin Kano hakimin Madobi.
Har kawo lokacin haɗa wannan rahoto ba fitar da ƙarin bayani kan rasuwar ta sa ba, da kuma lokacin jana’izar sa.
Freedom Radio na ci gaba da tattaro muku bayanai a kai, sai ku ci gaba da bibiya.
Rahoto: Freedom Radio aka fi sauraro a Kano.
Rahoton na ƙarshen shekara da kamfanin Media Planning Services da ke Legas ya fitar, ya ce tashar Freedom na ci gaba da riƙe kambunta na shekara da shekaru.
Kamfanin ya yi ƙididdigar ne a tsakanin manyan gidajen rediyoyi sha biyar daga cikin tashoshin da ake da su a Kano.
Wannan rahoto ya fito ne, ƙasa da wata guda da Freedom Radio ɗin ta yi bikin cikar ta shekara 17 da fara yaɗa shirye-shirye.
Dama dai Freedom ɗin ce, kafar yaɗa labarai ta Hausa a Najeriya wadda ta fi kowacce yawan mabiya a kafafen intanet.
Zafin Kishi: Uwargida ta sara kan kishiyarta da adda.
Ana zargin Fatiman da sarawa kishiyarta adda a tsakiyar ka, inda kanta ya rabe gida biyu, lamarin da yayi sanadiyyar rasa ranta.
Yayin zaman kotun na ranar Alhamis wadda ake zargin ta musanta.
Sai dai lauyan gwamnati Barista Lamiɗo Abba Soronɗinki ya gabatar da shaidu huɗu, sai dai kotu ba ta ƙarɓi shaidun ba, saboda lauyan da ke kare matar ya rasu.
Kotun ta ɗage sauraron shari’ar har zuwa ranar 13 ga watan Janairu mai kamawa.
Kano: Budurwa ta aike wa saurayinta ƴan fashi.
A zaman kotun na ranar Alhamis mai shari’a Auwal Yusuf Sulaiman yayi watsi da buƙatar lauyoyinta inda suka nemi a bada belinta da matasan da ake zargin ta aika don afka wa saurayinta.
A kwanakin baya ne aka zargi budurwar mai suna Fatima Umar mazauniyar Ɗantsinke da ke ƙaramar hukumar Kumbotso da aika wa saurayinta gungun wasu matasa 6 har gida ɗauke da makamai saboda ya daina son ta.
Mai shari’a ya ɗage sauraron ƙarar zuwa ranar 30 ga watan Disamban da muke ciki.
Abdullahi Abbas bai cancanci shugabancin jam’iyya ba – Ɗan Sarauniya.
A wata hira da Freedom Radio Ɗan Sarauniya ya ce, Abdullahi Abbas bai cancanci shugabancin kowace jam’iyyar APC ba.
Mun jima muna faɗar babu wata jam’iyyar Dimokuraɗiyyar da Abdullahi Abbas ya cancanci ya jagoranta balantana APC, a cewarsa.
Ya ci gaba da cewa “Tunaninsa ba na jama’a bane, shi basarake ne a zuciyarsa, kuma sarauta da siyasa ba sa haɗuwa, magana ce ta ƴanci da aƙida, da kuma tsara yadda za a taimakawa talaka, shi kuma yana ganin taimakawa mutane ya ke in yana kula su”.
Labarai masu alaka: An baiwa Dan sarauniya sabon mukami a gwamnati Bayan sauke Dan Sarauniya, Ganduje ya nada sabon kwamishina Wannan dai ya biyo bayan wani martani da shugaban jam’iyyar ya yi kan Ɗan Sarauniyar ya yin da ake rantsar da shi a matsayin sabon shugaban jam’iyyar na riƙon ƙwarya.
Abdullahi Abbas ya ce, “Ina roƙon mai girma gwamna duk wanda ka bai wa wani muƙami ka auna shi kamar yadda ka auna ciyamomi, domin muna ganin ana kitso da kwarkwata, muna ganin ƴan ƙwaya suna zare idanu, ɗan ƙwaya ya tafi wajen shugabansa mai zare idanu”.
Yanzu haka dai siyasar Kano ta ɗauki zafi, sakamakon samun zazzafar cacar baki tsakanin jagororin siyasar jihar.
CoronaWave2: Gwamna Badaru ya umarci ma’aikata su fara aiki daga gida saboda Corona.
Gwamnan jihar Muhammad Badaru Abubakar ne ya bayyana hakan yayin da yake ganawa da manema labarai a ranar Laraba.
Gwamnan ya ce, umarnin zai fara daga ranar Alhamis 24 ga watan Disamban da muke ciki.
Sai dai ya ce, umarnin bai shafi ma’aikatan lafiya da na ma’aikatar kuɗi ba.
A makon da ya gabata ne gwamnatin jihar ta rufe makarantu saboda Korona.
Ƴan sanda sun bankaɗo gidan da ake ajiyar makamai a Kano.
Jami’in hulɗa da jama’a na ƴan sandan jihar DSP.
Abdullahi Haruna Kiyawa ya ce, sun bankaɗo wani gidan a garin Wangara na ƙaramar hukumar Rimin Gado.
An samu bindigogi ƙirar AK47 da kuma harsasai a gidan.
Tuni ƴan sanda suka cafke mai gidan Abubakar Isma’il ɗan shekara 30, inda suka shiga faɗaɗa bincike.
Kiyawa ya ƙara da cewa, binciken da suka gudanar zuwa yanzu ya nuna cewa Abubakar ɗin na aikata ayyukan ta’addanci tare da haɗin gwiwa da wasu ƴan ta’adda na maƙotan jihohi.
“Yana basu bindigogi su je wasu yankunan Katsina da Kaduna su kai harin ta’addanci, mun same su da hannu cikin aikata laifuka da dama” a cewarsa.
Kano: Za a gwada ƙwaƙwalwar matar da ake zargi da hallaka ƴaƴanta.
A yayin zaman shari’ar na ranar Talata lauyan gwamnati Barista Lamiɗo Abba Soronɗinki ya karanto mata tuhumar da ake mata.
Ana zargin matar ne da hallaka ƴaƴanta biyu a watan Oktoban da ya gabata, a ƙaramar hukumar Gwale zargin da Hauwa’un ta musanta.
Lauyar wadda ake zargi Barista Huwaila Muhammad Ibrahim ta nemi kotu ta amince a kai wadda ake zargin asibiti domin duba ƙwaƙwalwarta.
Kotun ta amince da buƙatar, inda ta sanya ranar 5 ga watan Janairu na shekara mai zuwa domin ci gaba da shari’ar.
Siyasar Kano: PDP ta dakatar da Al’amin Little.
Sakataren yaɗa labaran jam’iyyar PDP na ƙaramar hukumar Nassarawa Sulaiman Mustapha Mainasara shi ne ya sanar da hakan ga Freedom Radio.
Mainasara ya ce, shugabancin mazaɓar Tudunwada ne ya aike musu da takardar dakatarwar bisa zarginsa da aikata laifukan da suka saɓa da kundin tsarin mulkin jam’iyya.
Ana zargin Little da tsame kansa daga al’amuran jam’iyya sannan ya kai jam’iyyar ƙara kotu, ba tare da yin ƙorafi ga jam’iyya ba, sannan ana zarginsa da yiwa jam’iyyar zagon ƙasa a cewar Mainasara.
Har kawo lokacin haɗa wannan rahoto Alhaji Al’amin Little bai ce komai ba a kai.
Karin labarai: Kalaman Ɓatanci: PDP ta nemi Ali Baba ya bai wa Kwankwaso haƙuri Siyasar Kano: Dalilan korar Kwankwaso daga PDP Rikicin cikin gida abu ne da ya dabaibaye jam’iyyar PDP a Kano, a makon da ya gabata ne tsagin Ambasada Aminu Wali ya sanar da korar tsohon gwamna Kwankwaso daga jam’iyyar.
Sai dai tsagin Kwankwaso ya yi watsi da korar da aka yi masa.
Yayin da ake rikicin shugabanci tsakanin ɓangarorin biyu, uwar jam’iyyar ta ƙasa ta ce tsagin Kwankwaso su ne halastattun shugabannin jam’iyyar.
Kano: Ƴan bindiga sun kai hari garin Minjibir.
Wani mazaunin garin ya shaida wa Freedom Radio cewa, ƴan bindigar sun shiga garin da misalin ƙarfe 2 na dare.
Ƴan bindigar sun fara harbe-harbe a unguwar Amsharu da ke garin, ko da ƴan sanda suka yi musu martani sai aka shiga bata-kashi.
A cewarsa, ƴan bindigar sun ƙone motar ƴan sandan tare da sace wani attajiri Alhaji Abdullahi Kalos.
Koda muka tuntuɓi jami’in hulɗa da jama’a na ƴan sandan Kano DSP Abdullahi Haruna ya ce, bai samu rahoton ba amma zai bincika.
Wannan dai na zuwa ne kwana guda bayan da ƴan bindigar suka sace matar wani attajiri sannan suka ƙone motar ƴan sintiri a garin Falgore na ƙaramar Rogo.
Yanzu-yanzu: ASUU ta janye yajin aiki.
Shugaban kungiyar a kasar, Farfesa Biodun Ogunyemi, ne ya sanar da hakan a wani taron gaggawa da kungiyar ta shirya a Abuja.
Farfesa Biodun, ya ce janye yajin aikin na zuwa ne bayan tattaunawa da suka yi da majalisar zartaswar kungiyar.
A ranar Talata ne kungiyar malaman jami’o’in ta yi zaman tattaunawa da ministan kwadagon kasar Chris Ngige, domin cimma matsaya kan bukatun bangarorin biyu.
Kano: Hisbah ta yi sulhu da masu gidajen kallo da wuraren shaƙatawa.
A Talatar nan ne Hisbah ta gana da shugabannin ƙungiyoyin su domin tattauna yadda za a samu daidaito a tsakani wajen gudanar da ayyukansu.
Babban Kwamandan Hisbah Malam Haruna Ibn Sina ya ce, suna fatan ganin masu gidajen kallo da wuraren shaƙatawa su sanya musulunci a cikin ayyukansu.
A cewarsa, ba gaskiya ba ne labarin da ake yaɗawa na cewa Hisbah za ta rufe gidan kallo ko wurin shaƙatawa domin ba ta da wannan hurumin.
Karin labarai: Black Friday: An samu saɓani tsakanin Hisbah da majalisar malamai a Kano Tallafin Corona: An dakatar da kwamandan Hisbah na Dala Kwamandan ya ƙara da cewa, za su yi haɗin gwiwa da shugabannin ƙungiyoyin ta yadda za su riƙa aiki tare domin tabbatar da ba a keta dokokin musulunci ba.
Manyan abubuwan da Hisbah ta ja hankalin ƙungiyoyin sun haɗa da, sanya idanu kan ƙananan yara da ke zuwa wuraren, da kuma masu shaye-shayen miyagun ƙwayoyi.
Sai kuma batun zuwan ƴan mata wuraren shaƙatawa barkatai.
Da yake mayar da jawabi a madadin ƙungiyoyin Murtala Tijjani ya yaba wa hukumar ta Hisbah kan yadda ta nuna kulawa a gare su har ta gayyace su domin tattaunawa.
Buhari ya ƙara wa’adin aikin su Boss Mustapha kan Korona.
Buhari ya ƙara wa’adin aikin kwamitin har zuwa watan Maris na shekara mai zuwa ta 2021.
An ƙara wa’adin ne sakamakon sake ɓarkewar annobar Korona a karo na biyu.
Kafin tsawaitawar dai a watan Disamban da mu ke ciki ne wa’adin aikin kwamitin zai ƙare .
Kalaman Ɓatanci: PDP ta nemi Ali Baba ya bai wa Kwankwaso haƙuri.
Sakataren yaɗa labaran jam’iyyar na Kano Bashir Sanata ne ya bayyana hakan a zantawarsa da Freedom Radio.
Sanata ya ce, suna neman Ali Baban ya nemi afuwar Kwankwason kan kalaman da ya yi na ɓatanci a kan sa na zargin shi ne ya mallaki gidajen man Aliko Oil.
A ranar Lahadi ne dai ƴan sanda suka bada belin Ali Baba Fagge, bayan da ya janye kalaman da ya yi na jingina gidan man Alikon da tsohon gwamna Kwankwaso.
Tsaro: Bayan shekara biyu an cafke wanda suka yi garkuwa da bature a Kano.
A ranar 16 ga watan Afrilu na shekarar 2018 ne wasu ‘yan bindiga suka buɗe wuta a titin Madobi inda suka harbe wani ɗan sanda Rabilu Musa.
Ƴan bindigar sun kuma ta fi da bindigar ɗan sandan tare da harsashi guda goma sha biyar.
Sannan suka yi awon gaba da wani Injiniya ɗan ƙasar Jamus mai suna Michel Cremza.
A ranar Talata jami’in hulɗa da jama’a na ƴan sandan Kano DSP Abdullahi Haruna Kiyawa ya sanar da Freedom Radio kama waɗanda ake zargin bayan shafe shekara biyu.
Kiyawa ya ce, sun fara cafke wani matashi mai suna Abubakar Isma’il mai shekara 30 a duniya ɗan ƙauyen Wangara a ƙaramar hukumar Rimin Gado da ke Kano.
Binciken farko ya nuna cewa waɗanda ake zargin na da ruwa da tsaki wajen aikata ayyukan ta’addanci a Kano da Katsina da kuma jihar Kaduna a cewar Kiyawa.
Gonaki sama da 10, 000 ne suka lalace a bana – SEMA.
Yayin da ambaliyar ta yi sanadiyyar rayukan mutane 56 sai kuma mutane 100 da gini ya faɗo a kansu, da dama kuma suka jikkata.
Shugaban hukumar Kwamared Sale Aliyu Jili ne ya bayyana hakan yayin zantwarsa da Freedom Rediyo.
Jili ya ce, a bana kimanin gidaje 46,000 ne suka lalace sakamakon mamakon ruwan sama da aka samu.
Yana mai cewa an samu ambaliyar ruwa a ƙananan hukumomi 44 na jihar Kano, ba kamar yadda hukumar hasashen masana yanayi ta ce ƙananan hukumomi 23 ba kawai.
Idan dai za a iya tunawa tun kafin saukar damunar a bana, hukumar hasashen masana yanayi ta ƙasa NIMET ta ce “kimanin ƙananan hukumomin jihar Kano 23 za su samu ambaliyar ruwa a shekarar”.
Jili, ya ƙara da cewa, wannan adadi da aka samu na ƙaruwar ambaliyar ruwa ya janyo gwamnati ta gaza wajen magancewa waɗanda ibtila’in ya shafa halin da suke ciki.
Matsalar tsaro: Masu garkuwa da mutane sun sace wasu tare da ƙona motar jami’an tsaro a Kano.
Lamarin ya faru ne a daren jiya inda suka afka wa gidan wani attajiri a garin Alhaji Ishu Mai Taki Falgore.
Ƴan bindigar sun yi awon gaba da matarsa da kuma ɗansa guda ɗaya.
Attajirin Alhaji Ishu Mai Taki ya tabbatarwa da Freedom Radio faruwar lamarin sai dai ya ce, ba zai ce komai a kai ba a halin yanzu.
Haka kuma ƴan bindigar sun buɗe wuta kan motar jami’an sintiri da suka haɗa da ƴan sanda da bijilante wanda kuma suka hallaka wani jami’in bijilante guda ɗaya a cewar wani mazaunin garin.
Daga bisani kuma sun ƙone motar jami’an sintirin ƙurmus.
Shaidun gani da ido sun ce da safiyar Litinin ne jami’an tsaro suka je garin inda suka ɗauki gawar wanda ya rasu.
Mun tuntuɓi jami’in hulɗa da jama’a na ƴan sandan Kano DSP.
Abdullahi Haruna Kiyawa wanda ya tabbatar da faruwar lamarin.
Kalaman Ɓatanci: Ƴan sanda sun bada belin Ali Baba Fagge.
An bayar da belin Ali Baban ne bayan da ya janye kalaman da yayi kan gidan man Aliko.
A cikin wata hira da ya yi a wata kafar yaɗa labarai ne ya jingina, dukkan gidajen man Aliko da cewa na tsohon gwamna Kwankwaso ne, hakan ya sa mai gidan man ya shigar ƙorafi a shalkwatar ƴan sandan Kano da ke Bompai.
Ku kasance da shirin mu na An Tashi Lafiya da ƙarfe 6 na safiyar Litinin domin jin cikakken labarin.
CoronaWave2: El-rufa’i ya umarci ma’aikata su zauna a gida.
Hakan na cikin sanarwar da gwamnatin jihar ta fitar a shafin ta na Facebook mai ɗauke da sa hannun mai bai wa gwamna shawara kan yaɗa labarai Muyiwa Adekeye.
Sanarwar ta ce, ma’aikatan za su fara aiki daga gida ne daga ranar Litinin 21 ga watan Disamba da mu ke ciki, domin daƙile yaɗuwar cutar Koronabairos.
A farkon makon nan ne dai gwamna El-rufa’i ya sanar da rufe makarantun jihar yayin da ake samun yawaitar masu kamuwa da Covid-19 a jihar.
Saura ƙiris na kori Aminu Wali daga PDP – Kwankwaso.
Shugaban jam’iyyar Shehu Wada Sagagi ne ya bayyana hakan a zantawarsa da Freedom Radio.
A cewarsa, su ƴan jam’iyyar PDP mai tsintsiya ce, kuma suna kan hanyar korar su.
Sagagin yana martani ne kan matakin tsagin Aminu Walin na korar tsohon gwamna Kwankwaso daga jam’iyyar.
A martanin da ya mayar shugaban jam’iyyar tsagin Aminu Wali Muhamminna Baƙo Lamiɗo ya ce, su ne halastattun shugabannin jam’iyya na jiha, waɗanda suka bi kundin tsarin mulki.
Sai dai tuni uwar jam’iyyar ta ƙasa ta marawa tsagin Kwankwaso baya a wata sanarwa da sakataren yaɗa labaran ta Kola Ologbondiyan ya fitar.
Yanzu-yanzu: An zaɓi sabon shugaban jami’ar tarayya da ke Dutse.
Cikakken labarin na nan tafe .
CoronaWave2: Tambuwal ya killace kansa.
A wata sanarwa da gwamnan ya fitar ya ce, wasu cikin makusantansa sun kamu da cutar a don haka ne shi ma ya killace kan sa.
Tambuwal ya nemi al’umma kan su ci gaba da bin dokokin kariya game da cutar ta Covid-19.
A cewar, Tambuwal mataimakinsa Mannir Muhammad Ɗan Iya zai ci gaba da gudanar da al’amuran gwamnati kamar yadda kundin tsarin mulkin ƙasa ya tanada.
Uwar jam’iyyar PDP ta yi magana bayan korar Kwankwaso.
Hakan na cikin sanarwar da mai magana da yawun jam’iyyar na ƙasa Kola Ologbondiyan ya fitar.
A cikin sanarwar ya ce, kwamitin ayyuka na jam’iyyar shi ne ya sanya idanu kan zaɓen shugabannin jam’iyyar da aka yi a ranar Asabar wanda tsagin Kwankwaso ya samu kafa shugabanci.
A cewarsa, Shehu Wada Sagagi da sauran shugabanni da aka zaɓa lokaci guda, su ne halastattun shugabannin jam’iyyar a Kano, wanda za su shafe shekara huɗu a kan mulki.
Karin labarai: Siyasar Kano: Dalilan korar Kwankwaso daga PDP Siyasar Kano: An ja layi tsakanin Sha’aban da Ganduje Hakan dai ya biyo bayan zaɓen da tsagin Aminu Wali suka yi a ranar Alhamis inda suka zaɓi sabon shugabanci ƙarƙashin Muhamminna Baƙo Lamiɗo.
Bayan nan kuma suka sanar da korar tsohon gwamna Kwankwaso.
Dama dai tun a Alhamis ɗin tsagin Kwankwaso su ka yi watsi da batun korar ta bakin mai magana da yawun jam’iyyar na Kano Bashir Sanata.
Yadda masu bukata ta musamman suka mamaye majalisa a Abuja.
Masu bukata tamusamman din sun fito ne daga yankin Naija Delta, inda suke zargin yansiyasar yankin da tauye musu hakkokins u.
Jaridar Punch ta rawaito cewa Masu bukata ta mussaman sun ce, mutanen sun danna kai cikin harabar majalisar, dukuwa da tirjiyar da suka fuskanta daga wurin jami’an tsaro.
Kakakin masu bukata ta musamman din Amos Etim, ya ce sun kange ginin majalisar ce domin neman hakkokin su a wurin wakilansu.
Kawo yanzu babu martini daga mahukuntan majalisar wakilan.
Bude boda ba yana nufin shigo da kayan da doka ta haramta ba – Kwastom.
Shugaban hukumar Reshen Jihar Kano da Jigawa SP Umar, ya bayyana hakan ya yin taron manema labarai da ya gudana a nan Kano.
SP Umar, ya kara da cewar sun samu nasarar kame kayayyakin da suka hadar da Shinkafa da kayayyakin Gwanjo da Taliya da Maganin sauro da sauran kayayyaki da doka ta hana shigo da su kasar nan.
SP Nasir ya kuma kara da cewa mafi yawan kayan da ake fasakwauri su akwai kamfanoni da manoma dake samar dasu a nan gida Najeriya dan haka ba zasu zuba idanu a durkusar da kamfanoni da manoman Kasar nan ba.
Wakilinmu Abba Isah Muhammad, ya ruwaito cewa hukumar hana fasakwauri na gargadin masu fasakwauri tare da nema Karin hadin kai daga kafafen yada labarai wajen wayar da kan al’umma game da Illar fasakwauri.
Siyasar Kano: An ja layi tsakanin Sha’aban da Ganduje.
Cikin wani faifan bidiyo mai daƙiƙa hamsin da tara ya nuna Ɗan majalisar na sukar wasu tsare-tsaren gwamnatin Kano.
Sha’aban Sharaɗa ya ce, “Duka wani wuri da ya rage nan gaba da za a yiwa al’umma hidima ana sayar da shi, a kama makaranta a yanka a ce an ba wa wane”.
Ya ci gaba da cewa “A samu asibiti a yanka a ba wa wane, a samu masallaci a yanka a ce an bai wa wane, a samu hanya, maƙabarta a yanka ace an ba wa wane”.
“Me ake so? Me za a yi? Ina za ayi da duniya? Wallahi tallahi duk wanda ya sauraramin baya ƙaunar Allah”.
“Mun ja su ma su ja, mu ga wanda zai fi shan wahala” a cewar Sha’aban.
Gwamna Abdullahi Umar Ganduje da Sha’aban Sharada lokacin da ana dasawa.
Karin labarai: Siyasar Kano: An ja layi tsakanin Sha’aban da Ganduje Siyasar Kano: Ko Baffa Bichi ya ƙwace takarar Abba Gida-Gida? Sai dai tuni gwamnatin Kano ta yi martani ta bakin tsohon mai bai wa gwamna shawara kan al’amuran jama’a kuma ɗan takarar shugaban ƙaramar hukumar birni Fa’izu Alfindiki.
A cikin wani saƙon murya da ya wallafa a shafinsa na Facebook ya ce, shi uban gidan Sha’aban ne a siyasa.
Alfindiki ya ce, “A siyasa ni ba sa’an ka ba ne, ni uban gidanka ne, ni na karantar da kai siyasa, ni na taimake ka a siyasa”.
“Ni nake binka bashi a siyasa, sauran waɗanda ke ƙasa da ni su ne sa’anninka a siyasa, amma Allah ya ɗaukaka ka, Allah ya daraja ka baka riƙi darajarka da muhimmanci ba”.
Yanzu haka dai al’umma na ta bayyana ra’ayoyinsu a kai musamman a kafafen sada zumunta.
Wannan dai na zuwa ne a daidai lokacin da jam’iyyar APC ke shirin zaɓen ƙananan hukumomi wanda tsagin masu hamayya suka ƙauracewa.
Ku kalli bidiyon na Sha’aban Sharada.
‘Yan majalisa sun yi Allah wadai da karuwar matsalar tsaro a Najeriya.
Majalisun biyu sun bayyana takaicinsu kan yadda aka sace sama da dalibai dari uku a makarantar kimiyya da ke Kankara a jihar Katsina a baya-bayan nan.
Kazalika majalisaun biyu sun ce babu bukatar gayyatar ministan tsaro da sauran hafsoshin tsaron kasar da na hukumar sirri ta DSS kan batun tattauna sace daliban a makon da ya gabata.
A don haka suke bukatar shugaba Buhari da ya gagguta samar da mafita ga me da sha’anin tsaro a Najeriya, musamman a fannin garkuwa da mutane da kuma kashe su.
Shugaban majilsar dattijai Sanata Ahmad Lawan ya ce za su ci gaba da hada kai da dukkanin shugabanni don tabbatar da an kawo karshen matsalar tsaro da ya addabi kasar.
Kungiyar likitoci reshen jihar Zamfara ta janye yajin aikin da ta tsunduma.
Shugaban kungiyar Dakta Mannir Bature ne ya bayyana hakan a wata sanarwar da aka rabawa manema labarai a birnin Gusau jiya.
Sanarwar ta bayyana cewa, kungiyar ta janye yajin aikin ne biyo bayan amincewa da gwamannan jihar Bello Matawalle ya yi na biyansu kudadensu, adon haka suke umartar ‘ya’yan kungiyar da su koma bakin aikinsu.
Idan dai za a iya tunawa tunawa a ranar goma ga watan da muke ciki ne kungiyar ta umarci ‘ya’yanta da su tsunduma yajin aikin mako guda sakamakon rashin biyan su kudadensu da gwamnatin jihar tayi.
Buhari zai ciyo bashi wajen kammala aikin shimfida batutun mai.
Ministar kudi kasafi da tsare-tsare Hajiya Zainab Ahmad ce ta bayyana hakan yayin ziyarar duba aikin shimfida bututun man.
Ta ce, duk da matsin tattalin arzikin da Najeriya ke fuskanta a yanzu, gwamnatin tarayya za ta yi kokarin ganin an kammala aikin kafin shekarar 2023 wanda a yanzu aikin yake tafiyar wahainiya.
Hajiya Zainab ta kuma ce, kammala aikin wani mataki ne da zai samarwa yan Najeriya ayyukan yi musamman matasa da kuma farfado da tattalin arzikin kasar.
Ministar ta kuma bukaci kamfanin da aka bai wa kwangilar aikin mai suna Oilserv da ya tabbatar ya gudanar da ayyukansa yadda aka bukata ba tare da kawo tsaiko ba, wanda hakan ne ya sanya gwamnatin ciyo bashi daga kasar ta China don kammala aikin.
Bankin duniya ya amince a tada komadar tattalin arzikin Najeriya.
Bankin ya sanar da haka ne cikin wata sanarwa da ya fitar.
Sai dai bankin ya yi hashen raguwar kudaden shiga da Najeriya za ta iya samu a bana da kimanin dala miliyan 15, wanda hakan zai jefa Karin mutane miliyan 5 cikin kangin talauci.
A karo na 2 mun nemi Buhari ya dakatar da shirin daukar ma’aikata – Majalisa.
Haka zalika majalisar ta bukaci ma’aikatar kudi ta kasa da ka da ta saki kudaden aiwatar da shirin, inda ta nemi shugaban kasa muhammadu Buhari ya mayar da tsohon shugaban hukumar samar da ayyukanyi ta kasa Nasiru Argungu, da aka sauke kwanan baya.
Majalisar wakilan dai na takun saka da ma’aikatar kwadago da samar da ayyuka, bisa zargin rashin damawa dasu akan daukar ma’aikatan.
Gwamnatin tarayya ta sanar cewa wadanda za a dauka aikin za su fara aiki a ranar 5 ga watan janairun badi.
Yadda Buhari ya dauki matakin rufe layukan wayoyin da ba’a yiwa rijista ba.
Wannan dai na daga cikin shawarwarin da aka cimma a wani taron gaggawa da ma’aiktar sadarwa ta kasa ta kira a Abuja.
Mai magana da yawun hukumar sadarwa ta kasa , Ikechukwu Adinde ya ce an kira taron ne sakamakon umarnin dakatar da yiwa sabbin layukan wayoyi rajista da kamfanonin sadarwa suka yi.
Ya ce an kafa wani kwamatin karta kwana da ya hada ministoci da sauran masu fada aji domin rufe dukkan layukan wayoyin da basu da rajistar a karshen watan na disamba .
Yanzu-yanzu: Ganduje ya bada umarnin rufe makarantun Kano.
Kwamishinan ilimi na jihar Sanusi Sa’idu Ƙiru ne ya sanar da hakan ga Freedom Radio.
Ƙiru ya yi kira ga iyayen yaran da ke makarantun kwana kan su gaggauta dawo da ƴaƴansu gida.
Sai dai kwamishinan bai bayyana dalilin rufe makarantun ba.
Amma wata majiya ta shaida wa Freedom Radio cewa an rufe makarantun ne saboda dalilan tsaro.
Hakan na zuwa ne kwanaki huɗu bayan da ƴan bindiga suka sace ɗaliban makarantar sakandire a Katsina.
Tuni dai jihar Zamfara ta rufe wasu makarantu a jihar, yayin da jihohin Kaduna da Jigawa suka rufe makarantu saboda sake ɓarkewar annobar Corona.
KAROTA : Abinda ya sanya Ganduje ya nada Baffa Babba shugaban kwamiti.
Gwamnan jihar ta Kano Dakta Abdullahi Umar Ganduje ne ya tabbatar da nadin nasa, biyo bayan ajiye aiki da tsohon shugaban kwamitin Dakta Yusuf Muhammad Sabo ya yi sakamakon tsayawa takara da ya yi a karamar hukumar Bichi a zaben da ke gabatowa na kananan hukumomi.
Da ya ke mika ragamar aikin  ga sabon shugaban Dakta Yusuf Muhammad ya bayyana gamsuwarsa bisa zabar Baffa Babba Dan Agundi a matsayin wanda zai jagoranci kwamitin, yana mai fatan cewa zai ci gaba da gudanar da ayyuka managarta don samar da kyakyawan sakamakon anan gaba.
Da yake saba layar karbar aikin, Baffa Babba Dan Agundi, ya ce, da ma hukumar KAROTA na yin aiki kafada-da-kafada da hukumar kare hakin masu sayen kayayyaki don haka a yanzu za su kara inganta ayyukansu.
Dalilan da suka sanya Garba Gafasa ya musanta rade-radin ya sauya sheka.
