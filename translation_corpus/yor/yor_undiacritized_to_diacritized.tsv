undiacritized	diacritized
Abẹrẹ to lokun niwa, a kii jale, a kii ṣ̣e gbọmọ-gbọmọ *Onifaaji taa jẹ ni wọn ṣe n pe wa lọkọ aṣẹwo  Aarẹ ẹgbẹ onitaksi	Abẹ́rẹ́ tó lókùn niwá, a kìí jalè, a kìí ṣ̣e gbọ́mọ-gbọ́mọ *Onífàájì taa jẹ́ ni wọ́n ṣe ń pè wá lọ́kọ aṣẹ́wó – Ààrẹ ẹgbẹ́ onítaksí
Ọtunba Taiwo Ọmọlekan Ajadi ni Aarẹ ẹgbẹ awọn awakọ taksi nipinlẹ Eko, wọn ti ba OLUWATOYIN MATHNUEL sọrọ nipa awọn ilepa wọn, atohun ti wọn n reti lọdọ ijọba.	Ọ̀túnba Táíwò Ọmọ́lékan Àjàdí ni Ààrẹ ẹgbẹ́ àwọn awakọ̀ taksí nípínlẹ̀ Èkó, wọ́n ti bá OLÚWATÓYÌN MATHNUEL sọ̀rọ̀ nípa àwọn ìlépa wọn, àtohun tí wọn ń retí lọ́dọ ìjọba.
Ohun ti wọn sọ ree.	Ohun tí wọ́n sọ rèé.
Aṣejere: Ẹ kaasan Alagba, njẹ a le mọ yin?	Àṣejèrè: Ẹ káàsán Alàgbà, ǹjẹ́ a lè mọ̀ yín?
Aarẹ Onitaksi: Bẹẹ ni!	Ààrẹ Onítaksí: Bẹ́ẹ̀ ni!
Orukọ temi ni Ọtunba Taiwo Ọmọlekan Ajadi.	Orúkọ tèmi ni Ọ̀túnba Táíwò Ọmọ́lékan Àjàdí.
Mo jẹ aarẹ ẹgbẹ yii lọgbọnjọ, oṣu karun-un, ọdun yii, nigba ti aarẹ ana; Oloogbe Tajudeen Adetoro jade laye lai pari akoko wọn lori oye aarẹ, lẹyin oṣu mẹsan-an lẹgbẹ ṣe iyansipo idakọnkọ  alailariwo nitori arun Korona to gbode kan yii.	Mo jẹ ààrẹ ẹgbẹ́ yìí lọ́gbọ̀njọ́, oṣù karùn-ún, ọdún yìí, nígbà tí ààrẹ àná; Olóògbé Tajudeen Adétòrò jáde láyé láì parí àkókò wọn lórí oyè ààrẹ, lẹ́yìn oṣù mẹ́sàn-án lẹgbẹ́ ṣe ìyànsípò ìdákọ́ńkọ́  aláìláriwo nítorí àrùn Kòrónà tó gbòde kan yìí.
Aṣejere: Ọdun keloo ree tẹyin ti n wa taksi?	Àṣejèrè: Ọdún kelòó rèé tẹ́yin tí ń wa taksí?
Aarẹ Onitaksi: Lati ọdun 1990, ọgbọn ọdun ree ti mo ti jẹ dẹrẹba awakọ taksi ni Adeṣina Taxi Park, ni Suurulere, ẹnu ẹ ni mo di akọwe ẹgbẹ yii, mo lo ọdun mẹjọ gẹgẹ bi akọwe Suurulere Branch, 2007 ni mo jẹ akapo ẹgbẹ ni olu ileeṣẹ ẹgbẹ wa labẹ Alaaji Tati Useeni ki n too wa di akọwe agba ẹgbẹ fọdun mẹjọ miiran labẹ Alaaji Tajudeen Adetoro, pẹlu gbogbo irinajo mi ninu iṣẹ awakọ taksi yii lawọn ẹgbẹ kuku ro o pe odu ni ohun gbogbo to ni i ṣe pẹlu iṣ̣ẹ awakọ taksi Eko; kii ṣaimo foloko mi, ni wọn ba kuku pa ookan pọ mọ eeji, ni wọn ba lemi nipo aarẹ tọ si, fun oriṣii iriri mi lẹgbẹ.	Ààrẹ Onítaksí: Láti ọdún 1990, ọgbọ̀n ọdún rèé tí mo ti jẹ́ dẹ́rẹ́bà awakọ̀ taksí ní Adéṣínà Taxi Park, ní Sùúrùlérè, ẹnu ẹ̀ ni mo di akọ̀wé ẹgbẹ́ yìí, mo lo ọdún mẹ́jọ gẹ́gẹ́ bí akọ̀wé Sùúrùlérè Branch, 2007 ni mo jẹ akápò ẹgbẹ́ ní olú iléeṣẹ́ ẹgbẹ́ wa lábẹ́ Àlàájì Tati Useeni kí n tóó wá di akọ̀wé àgbà ẹgbẹ́ fọ́dún mẹ́jọ mííràn lábẹ́ Àlàájì Tajudeen Adétòrò, pẹ̀lú gbogbo ìrìnàjò mi nínú iṣẹ́ awakọ̀ taksí yìí làwọn ẹgbẹ́ kúkú rò ó pé òdú ni ohun gbogbo tó ní i ṣe pẹ̀lú iṣ̣ẹ́ awakọ̀ taksí Èkó; kìí ṣàìmò fólóko mi, ni wọ́n bá kúkú pa oókan pọ̀ mọ́ eéjì, ni wọ́n bá lémi nipò ààrẹ tọ́ sí, fún oríṣìí ìrírí mi lẹ́gbẹ́.
Aṣejere: Bi mo ṣe n wo yin, ẹni to kawe daadaa ni yin, bawo ni eto ẹkọ kika yin ṣe lọ?	Àṣejèrè: Bí mo ṣe ń wò yín, ẹni tó kàwé dáadáa ni yín, báwo ni ètò ẹ̀kọ́ kíkà yín ṣe lọ?
Aarẹ Onitaksi: Mo ka ile-ẹkọ alakọọbẹrẹ ni Kaduna, ile ẹkọ giga ni Oyun Baptist High School ni Ijagbo, Kwara.	Ààrẹ Onítaksí: Mo ka ilé-ẹ̀kọ́ alákọ̀ọ́bẹ̀rẹ̀ ní Kàdúná, ilé ẹ̀kọ́ gíga ní Òyun Baptist High School ní Ìjágbó, Kwara.
Lẹyin iṣẹ diẹ, mo tẹ siwaju ninu ẹkọ imọ nipa iṣẹ iranṣẹ, ti wọn n pe ni Theology, ni Holy Ghost Christain Center, nileewe gbogboniṣe ti Kaduna, mo kawe nipa iṣakoso nibẹ ki too waa pari HND ninu eto ẹkọ iṣẹ iranṣẹ ni Kaduna Polytecnic.	Lẹ́yìn iṣẹ́ díẹ̀, mo tẹ̀ síwájú nínú ẹ̀kọ́ ìmọ̀ nípa iṣẹ́ ìránṣẹ́, tí wọn ń pè ní Theology, ni Holy Ghost Christain Center, níléèwé gbogbonìṣe ti Kàdúná, mo kàwé nípa ìṣàkóso níbẹ̀ kí tóó wáá parí HND nínú ètò ẹ̀kọ́ iṣẹ́ ìránṣẹ́ ní Kàdúná Polytecnic.
Bi ẹ ṣe n wo mi yii, ojulowo alufaa iranṣẹ Ọlọrun ti a fi ami ororo yan ni mi, ṣugbọn mo kan ni ifẹ si iṣẹ awakọ taksi ni, mo si ti ni oore-ọfẹ lati rinrinajo lọ siluu London, South Africa, Germany, Holand lọọ ba wọn ṣiṣẹ taksi lọhun un.	Bí ẹ ṣe ń wò mí yìí, ojúlówó àlúfáà ìránṣẹ́ Ọlọ́run tí a fi àmì òróró yàn ni mí, ṣùgbọ́n mo kàn ní ìfẹ́ sí iṣẹ́ awakọ̀ taksí ni, mo sì ti ní oore-ọ̀fẹ́ láti rìnrìnàjò lọ sílùú London, South Africa, Germany, Holand lọọ bá wọn ṣiṣẹ́ taksí lọ́hùn ún.
Iriri mi niluu oyinbo wu mi lori pupọ, mo dẹ pinnu lati yi igbe aye taksi wiwa pada si rere ni asiko ti mo jẹ aarẹ yii.	Ìrírí mi nílùú òyìnbó wú mi lórí púpọ̀, mo dẹ̀ pinnu láti yí ìgbé ayé taksí wíwà padà sí rere ní àsìkò tí mo jẹ́ ààrẹ yìí.
Bo tiẹ jẹ pe arun Korona fẹẹ dawa lọwọ kọ diẹ, ṣugbọn itẹsiwaju yoo ba iṣẹ naa laipẹ.	Bó tiẹ̀ jẹ́ pé àrùn Kòrónà fẹ́ẹ́ dáwa lọ́wọ́ kọ̀ díẹ̀, ṣùgbọ́n ìtẹ̀síwájú yóò bá iṣẹ́ náà láìpẹ́.
Aṣejere: Ṣugbọn, iṣẹ ọhun ko fi bẹẹ da bii ti tẹlẹ mọ?	Àṣejèrè: Ṣùgbọ́n, iṣẹ́ ọ̀hún kò fi bẹ́ẹ̀ dá bíi ti tẹ́lẹ̀ mọ́?
Aarẹ Onitaksi: Ọrọ lẹ sọ!	Ààrẹ Onítaksí: Ọ̀rọ̀ lẹ sọ!
Diẹ lọwọ olori, pupọ lọwọ awọn ọmọ ẹgbẹ.	Díẹ̀ lọ́wọ́ olórí, púpọ̀ lọ́wọ́ àwọn ọmọ ẹgbẹ́.
Gomina Raji Faṣọla ṣe gudugudu meje yaaya mẹfa fẹgbẹ onitaksi lEkoo.	Gómìnà Raji Fáṣọlá ṣe gudugudu méje yààyà mẹfà fẹ́gbẹ́ onítaksí l’Ékòó.
Faṣọla ko ya wa lowo, ṣugbọn wọn pọn wa lẹyin pẹlu ọja to nipọn, wọn ṣe oniduuro fun wa lawọn banki kan, aimọye miliọnu lawọn ile ifowopamọ ya wa, ti a si ti san-an tan, gbogbo ohun ti mo n sọ yii ti le lọdun mẹwaa o, ṣe ẹ mọ pe mọto naa maa n dagba, bẹẹ si ni ko si oniduuro ati banki to fẹẹ ya wa lowo bii ti igba yẹn mọ, ati pe iṣẹ awakọ taksi ninu awọn estate wa kaakiri Eko ko da bii ti atẹyinwa.	Fáṣọlá kò yá wa lówó, ṣùgbọ́n wọ́n pọ̀n wá lẹ́yìn pẹ̀lú ọ̀já tó nípọn, wọ́n ṣe onídùúró fún wa láwọn báǹkì kan, àìmọye mílíọ̀nù làwọn ilé ìfowópamọ́ yá wa, tí a sì ti san-án tán, gbogbo ohun tí mo ń sọ yìí ti le lọ́dún mẹ́wàá o, ṣé ẹ mọ̀ pé mọ́tò náà máa ń dàgbà, bẹ́ẹ sì ni kò sí onídùúró àti báǹkì tó fẹ́ẹ́ yá wa lówó bíi ti ìgbà yẹn mọ́, àti pé iṣẹ́ awakọ̀ taksí nínú àwọn estate wa káàkiri Èkó kò dà bíi ti àtẹ̀yìnwá.
Ọpọlọpọ onitaksi ni wọn kun lọda miiran lati lee ma wọnu estate kaakiri, a o le maa yawo ra mọto ka ma lee san an pada lasiko, ṣugbọn eyi da omitutu si wa lọkan, lo fi da bii pe taksi ti n ku lEkoo.	Ọ̀pọ̀lọpọ̀ onítaksí ni wọ́n kùn lọ́dà mííràn láti leè ma wọnú estate káàkiri, a ò le máa yáwó ra mọ́tò ká má leè san án padà lásìkò, ṣùgbọ́n èyí da omitútù sí wa lọ́kàn, ló fi dà bíi pé taksí ti ń kú l’Ékòó.
Lara iṣoro taa n doju kọ niyi, abẹrẹ to lokun nidii ni wa, a kii ṣe gbọmọ-gbọmọ bẹẹ a kii fi mọto wa jale.	Lára ìṣòro táà ń dojú kọ nìyí, abẹ́rẹ́ tó lókùn nídìí ni wá, a kìí ṣe gbọ́mọ-gbọ́mọ bẹ́ẹ̀ a kìí fi mọto wa jalè.
Gbogbo akọsilẹ awọn ọmọ ẹgbẹ wa patapata la ni.	Gbogbo àkọsílẹ̀ àwọn ọmọ ẹgbẹ́ wa pátápátá la ní.
Ẹ wo kaadi ni mo gbe kọ ọrun yii, bi gbogbo ọmọ ẹgbẹ dẹ ṣe ni i niyi.	Ẹ wo káàdì ni mo gbé kọ́ ọrùn yìí, bí gbogbo ọmọ ẹgbẹ́ dẹ̀ ṣe ní i nìyí.
Awọn to n kun taksi wọn lọda miiran ni wọn n ṣiṣẹ buruku.	Àwọn tó ń kun taksí wọn lọ́dà mííràn ni wọ́n ń ṣiṣẹ́ burúkú.
Ẹgbẹ wa nikan nijọba fọwọ si, pẹlu kọlọ idanimo wa, to jẹ yẹlo.	Ẹgbẹ́ wa nìkan nìjọba fọwọ́ sí, pẹ̀lú kọ́lọ̀ ìdánimò wa, tó jẹ́ yẹ́lò.
Ṣugbọn ki lo de tawọn estate ati papakọ ofurufu n gbogun ti wa?	Ṣùgbọ́n kí ló dé tàwọn estate àti pápákọ̀ òfúrufú ń gbógun tì wá?
Bẹẹ lo ri ni Unilag, Eko Hotels, bẹẹ ambasadọ la jẹ kaakiri agbaye, ko si ibi ti ẹ maa de lagbaaye, ti ẹ o ni ri taksi.	Bẹ́ẹ̀ ló rí ní Unilag, Èkó Hotels, bẹ́ẹ̀ àm̀básádọ̀ la jẹ́ káàkiri àgbáyé, kò sí ibi tí ẹ máa dé lágbàáyé, tí ẹ ò ní rí taksí.
Lara awọn igbesẹ atunṣe ti mo fẹẹ gbe niyi gẹgẹ bi aarẹ, lati ṣepade pẹlu awọn adari estate kọọkan lEkoo ati FAAN, iyẹn ajọ to n ṣakoso papakọ ofurufu, Airport wa, paapaa Ọgbẹni Rotimi Amaechi to jẹ minisita.	Lára àwọn ìgbésẹ̀ àtúnṣe tí mo fẹ́ẹ́ gbé nìyí gẹ́gẹ́ bí ààrẹ, láti ṣèpàdé pẹ̀lú àwọn adarí estate kọ̀ọ̀kan l’Ékòó àti FAAN, ìyẹn àjọ tó ń ṣàkóso pápákọ̀ òfúrufú, Airport wa, pàápàá Ọ̀gbẹ́ni Rótìmí Amaechi tó jẹ́ mínísítà.
Taksi ko ku rara o,  emi mọ pe laipẹ; a o debẹ.	Taksí kò kú rárá o,  èmí mọ̀ pé láìpẹ́; a ó débẹ̀.
Aṣejere: Iru awọn atunto wo lẹ fẹẹ mu ba iṣẹ taksi, njẹ ẹ lee sọ fun wa?	Àṣejèrè: Irú àwọn àtúntò wo lẹ fẹ́ẹ́ mú bá iṣẹ́ taksí, ǹjẹ́ ẹ lèè sọ fún wa?
Aarẹ Onitaksi: Ki n too depo aarẹ, a ti ṣefilọle ohun ti a pe ni Taxi App.	Ààrẹ Onítaksí: Kí n tóó dépò ààrẹ, a ti ṣèfilọ́lè ohun tí a pè ní “Taxi App”.
Ibi taye ba yi si, lawa naa gbọdọ bawọn yi si, irọrun lawọn araalu n fẹ.	Ibi táyé bá yí sí, làwa náà gbọdọ̀ báwọn yí sí, ìrọ̀rùn làwọn aráàlú ń fẹ́.
Bẹẹ lawa onitaksi naa ti ni Eko Cab to wa lori ẹrọ ayelujara, fun igbaye-gbadun awọn eeyan.	Bẹ́ẹ̀ làwa onítaksí náà ti ní “Èkó Cab” tó wà lórí ẹ̀rọ ayélujára, fún ìgbáyé-gbádùn àwọn èèyàn.
Nigba ti a ba ko mọto tuntun wọle pẹlu ẹrọ ọlọyẹ, bii ọgbọn ti wa nilẹ bayii, ṣugbọn a n fẹ iranwọ owo lati banki.	Nígbà tí a bá kó mọ́tò tuntun wọlé pẹ̀lú ẹ̀rọ ọlọ́yẹ́, bíi ọgbọ̀n ti wà nílẹ̀ báyìí, ṣùgbọ́n a ń fẹ́ ìrànwọ́ owó láti báǹkì.
Aṣejere: Ki lo fa a ti ko fi si awọn ọdọ ninu iṣẹ taksi mọ?	Àṣejèrè: Kí ló fà á tí kò fi sí àwọn ọ̀dọ́ nínú iṣẹ́ taksí mọ́?
Aarẹ Onitaksi: Ọmọọdun marundinlọgbọn (25 ) ni mi nigba ti mo darapọ mọ ẹgbẹ yii gẹgẹ bi awakọ, awọn ọdọ wa lẹnu iṣẹ wa yii, wọn n dagba sẹnu ẹ ni, ti ẹ ba ranti, nigba ti Faṣọla ko  awọn Mega Taxi wọle, awọn ọdọ pọ ti wọn n wa a, nitori o jẹ mọto tuntun pẹlu ọyẹ.	Ààrẹ Onítaksí: Ọmọọdún márùndínlọ́gbọ̀n (25 ) ni mí nígbà tí mo darapọ̀ mọ́ ẹgbẹ́ yìí gẹ́gẹ́ bí awakọ̀, àwọn ọ̀dọ́ wà lẹ́nu iṣẹ́ wa yìí, wọn ń dàgbà sẹ́nu ẹ̀ ni, tí ẹ bá rántí, nígbà tí Fáṣọlá kó  àwọn Mega Taxi wọlé, àwọn ọ̀dọ́ pọ̀ tí wọn ń wá á, nítorí ó jẹ́ mọ́tò tuntun pẹ̀lú ọyẹ́.
Ṣe ẹ mọ pe awọn ọdọ aye isinyi fẹran nnkan to ba rọrun, ṣugbọn a ti n gbiyanju lati ri i pe tọkunrin tobinrin ati ọdọmọde tọjọ ori ẹ too wa ọkọ la maa ṣepolongo fun, lati waa darapọ mọ iṣẹ yii, nitori iṣẹ owo to niye lori ati wipe awọn agbalagba to wa nibẹ maa dogbo lọjọ kan, kawọn ọdọ tunbọ lee maa gbe taksi wiwa larugẹ.	Ṣé ẹ mọ̀ pé àwọn ọ̀dọ́ ayé ìsíǹyí fẹ́ràn ǹǹkan tó bá rọrùn, ṣùgbọ́n a ti ń gbìyànjú láti rí i pé tọkùnrin tobìnrin àti ọ̀dọ́mọdé tọ́jọ́ orí ẹ̀ tóó wa ọkọ̀ la máá ṣèpolongo fún, láti wáá darapọ̀ mọ́ iṣẹ́ yìí, nítorí iṣẹ́ owó tó níye lórí àti wípé àwọn àgbàlagbà tó wà níbẹ̀ máa dògbó lọ́jọ́ kan, káwọn ọ̀dọ́ túnbọ̀ leè máa gbé taksí wíwà lárugẹ.
Awa awakọ kii ṣiṣẹ pẹlu goggle map, ko sọna ti Ọlọrun ko fun wa mọ lEkoo, fun idi eyi ati ṣepolongo ninu redio ri, ara ipolongo naa ni mo n ṣe pẹlu ẹyin oniiwe iroyin yii, laipẹ a tun gbe igbesẹ si i.	Àwa awakọ̀ kìí ṣiṣẹ́ pẹ̀lú goggle map, kò sọ́nà tí Ọlọ́run kò fún wa mọ̀ l’Ékòó, fún ìdí èyí àti ṣèpolongo nínú rédíò rí, ara ìpolongo náà ni mo ń ṣe pẹ̀lú ẹ̀yin oníìwé ìròyìn yìí, láìpẹ́ a tún gbé ìgbésẹ̀ sí i.
Aṣejere: Ẹ jẹ ka ya diẹ, ọkọ aṣẹwo ti wọn maa n pe yin, ki lo fa a?	Àṣejèrè: Ẹ jẹ́ ká yà díẹ̀, ọkọ aṣẹ́wó tí wọn máa ń pè yín, kí ló fà á?
Aarẹ Onitaksi: (Aarẹ Rẹrin-in) Ọrọ lẹ sọ.	Ààrẹ Onítaksí: (Ààrẹ Rẹ́rìn-ín) Ọ̀rọ̀ lẹ sọ.
Onifaaji nii wa, onifaaji lemi naa.	Onífàájì nii wá, onífàájì lèmi náà.
Tẹlẹ, aarin wakati mẹta si mẹrin, a ti pawo rẹpẹtẹ, tẹẹ ba wa ri dẹrẹba pẹlu ṣeeni lọrun ati lọwọ, ara faaji naa ni.	Tẹ́lẹ̀, àárín wákàtí mẹ́ta sí mẹ́rin, a ti pawó rẹpẹtẹ, tẹ́ẹ bá wá rí dẹ́rẹ́bà pẹ̀lú ṣéènì lọ́rùn àti lọ́wọ́, ara fàájì náà ni.
Awa onitaksi la mọ ile ounjẹ to dara ju lEkoo.	Àwa onítaksí la mọ ilé oúnjẹ tó dára jù l’Ékòó.
Owo ojumọ ti a n pa, awọn obinrin maa n sa tẹle wa ni.	Owó ojúmọ́ tí à ń pa, àwọn obìnrin máa ń sá tẹ̀lé wa ni.
Awọn kan niyawo meji mẹta ninu wa, ṣugbọn nnkan ti yi pada.	Àwọn kan níyàwó méjì mẹ́ta nínú wa, ṣùgbọ́n nǹkan ti yí padà.
Nitori naa, ọkọ aṣẹwo ni mi o, a si n jẹ orukọ yẹn.	Nítorí náà, ọkọ aṣẹ́wó ni mí o, a sì ń jẹ́ orúkọ yẹn.
Ẹni ba n ṣiṣẹ deede, o yẹ ko lasiko igbadun.	Ẹní bá ń ṣiṣẹ́ déédé, ó yẹ kó lásìkò ìgbádùn.
Aṣejere: Iranwọ wo lẹ wa n fẹ lọwọ ijọba bayii o?	Àṣejèrè: Ìrànwọ́ wo lẹ wá ń fẹ́ lọ́wọ́ ìjọba báyìí o?
Aarẹ Onitaksi: Mo gbe igbesẹ lati ri Gomina Sanwo-Olu ṣugbọn arun Korona lo n di wa lọwọ.	Ààrẹ Onítaksí: Mo gbé ìgbésẹ̀ láti rí Gómìnà Sanwó-Olú ṣùgbọ́n àrùn Kòrónà ló ń dí́ wa lọ́wọ́.
Nnkan mẹta la n fẹ, ki wọn maa jẹ ki iṣẹ taksi parẹ niluu Eko.	Nǹkan mẹ́ta là ń fẹ́, kí wọ́n máá jẹ́ kí iṣẹ́ taksí parẹ́ nílùú Èkó.
Faṣọla, Adefulirẹ, Ọpẹifa ati Toriọla, gbogbo awọn eeyan wọnyi ni wọn sọ nnkan rere nipa iṣẹ taksi.	Fáṣọlá, Adéfulírẹ, Ọpẹ́ifá àti Toríọlá, gbogbo àwọn èèyàn wọ̀nyí ni wọ́n sọ nǹkan rere nípa iṣẹ́ taksí.
Ẹkeji lọrọ awọn estate yẹn, loootọ ijọba Faṣọla gbiyanju, ṣugbọn bi wọn ti kuro nibẹ lawọn estate yẹn tun gbegi dina wa.	Ẹ̀kejì lọ̀rọ̀ àwọn estate yẹn, lóòótọ́ ìjọba Fáṣọlá gbìyànjú, ṣùgbọ́n bí wọ́n ti kúrò níbẹ̀ làwọn estate yẹn tún gbégi dínà wa.
Ki wọn si tun jọọ, ki wọn ran awa naa lọwọ paapaa pẹlu iranwọ ti wọn ṣe lasiko igbele arun Korona, nipa yiyawa lowo ki ele ori ẹ ma si pọ ju, gẹgẹ bi Amọsun ati AbdulFatai ṣe ṣe ni Ogun ati Kwara.	Kí wọ́n sì tún jọ̀ọ́, kí wọ́n ran àwa náà lọ́wọ́ pàápàá pẹ̀lú ìrànwọ́ tí wọ́n ṣe lásìkò ìgbélé àrùn Kòrónà, nípa yíyáwa lówó kí èlé orí ẹ̀ má sì pọ̀ jù, gẹ́gẹ́ bí Amọ́sùn àti AbdulFatai ṣe ṣe ní Ògùn àti Kwara.
Aṣejere: Kinni imọran yin fọmọ ẹgbẹ lapapọ?	Àṣejèrè: Kínni ìmọ̀ràn yín fọ́mọ ẹgbẹ́ lápapọ̀?
Aarẹ Onitaksi: Igba ọtun ti de, Ọtunba Taiwo Ọmọlekan lo wa lori ipo aarẹ.	Ààrẹ Onítaksí: Ìgbà ọ̀tun ti dé, Ọ̀túnba Táíwò Ọmọ́lékan ló wà lórí ipò ààrẹ.
Ko sibi ta o lee lọ, ko sẹni ta o lee ba sọrọ.	Kò síbi tá ò leè lọ, kò sẹ́ni tá ò leè bá sọ̀rọ̀.
Ẹ gba kaadi idanimọ yin, ẹ gba iwe idanimọ ara ọkọ, ẹ ṣe awọn iwe mọto yin ko pe.	Ẹ gba káàdì ìdánimọ̀ yín, ẹ gba ìwé ìdánimọ̀ ara ọkọ̀, ẹ ṣe àwọn ìwé mọ́tò yín kó pé.
Lẹyin taa ba ṣeyi tan, ka waa wo ibi ti Ọlọrun yoo gbe iṣẹ taksi wiwa de lEkoo.	Lẹ́yìn taa bá ṣèyí tán, ká wáá wo ibi tí Ọlọ́run yóò gbé iṣẹ́ taksí wíwà dé l’Ékòó.
Ẹ ṣe e o!.	Ẹ ṣé é o!.
Awa la n ja fẹtọọ awọn tohun ti wọn fowo ra ko ba tẹ lọrun  Kẹmi Olugbode	Àwa là ń jà fẹ́tọ̀ọ́ àwọn tóhun tí wọ́n fowó rà kò bá tẹ́ lọ́rùn – Kẹ́mi Olúgbòde
Ẹ jẹ ki a mọ orukọ yin ati ohun ti ẹ n ṣe nileeṣẹ yii?	Ẹ jẹ́ kí á mọ orúkọ yín àti ohun tí ẹ̀ ń ṣe níléeṣẹ́ yìí?
Orukọ mi ni Kẹmi Olugbode.	Orúkọ mi ni Kẹ́mi Olúgbòde.
Emi ni adari ileeṣẹ LASCOPA, iyẹn ni Lagos State Consumers Protection Agency, to jẹ Ile iṣẹ tijọba dalẹ lati ja fun ẹtọ ọmọ eniyan nipa ohun ti wọn fowo wọn ra, abi iṣẹ ti wọn sanwo fun ti ko tẹ wọn lọrun.	Èmi ni adarí iléeṣẹ́ LASCOPA, ìyẹn ní Lagos State Consumers’ Protection Agency, tó jẹ́ Ilé iṣẹ́ tìjọba dálẹ̀ láti jà fún ẹ̀tọ́ ọmọ ènìyàn nípa ohun tí wọ́n fowó wọn rà, àbí iṣẹ́ tí wọ́n sanwó fún tí kò tẹ́ wọn lọ́rún.
Ofin lo da ileeṣẹ yii silẹ, lati ja faraalu lori nnkan taa n lo sara tabi taa n jẹ sẹnu, awọn araalu labẹ ofin lẹtọọ lati ni imọ to peye nipa ẹtọ wọn labẹ ofin, ati pe ki wọn le mọ pe wọn lẹẹtọ fun aabo ki gbogbo nnkan ti wọn ba kowo le, le tẹ wọn lọrun.	Òfin ló dá iléeṣẹ́ yìí sílẹ̀, láti jà fáráàlú lórí nǹkan táa ń lò sára tàbí táa ń jẹ sẹ́nu, àwọn araàlú lábẹ́ òfin lẹ́tọ̀ọ́ láti ní ìmọ̀ tó péye nípa ẹ̀tọ́ wọn lábẹ́ òfin, àti pé kí wọn lè mọ̀ pé wọ́n lẹ́ẹ̀tọ́ fún ààbò kí gbogbo nǹkan tí wọ́n bá kówó lé, le tẹ́ wọn lọ́rùn.
Gbogbo nnkan to jẹ koṣeemani fawọn araalu, iba ṣe omi, aṣọ taa n wọ sọrun, ina mọnamọna, ile taa n gbe, awọn nnkan to jẹ pe owo apo wọn ni wọn fi n ra a, wọn gbọdọ ri itẹlọrun ninu ẹ, ko ma jẹ pe wọn sowo nu.	Gbogbo nǹkan tó jẹ́ kòṣeémánì fáwọn aráàlú, ìbá ṣe omi, aṣọ táà ń wọ̀ sọ́rùn, iná mọ̀nàmọ́ná, ilé táa ń gbé, àwọn nǹkan tó jẹ́ pé owó àpò wọn ni wọ́n fi ń rà á, wọ́n gbọ́dọ̀ rí ìtẹ́lọ́rùn nínú ẹ̀, kó má jẹ́ pé wọn sowó nù.
Bi a ba wa ri ẹni to fọwọ ẹ ra nnkan ti ko tẹ ẹ lọrun, iru wọn la n ja fun.	Bí a bá wá rí ẹni tó fọwọ́ ẹ̀ ra nǹkan tí kò tẹ́ ẹ lọ́rùn, irú wọn là ń jà fún.
Laipẹ yii lẹ lọ sinu ọja fun eto kan, kinni idi to fi jẹ pe inu ọja lẹ lọ?	Láìpẹ́ yìí lẹ lọ sínú ọjà fún ètò kan, kínni ìdí tó fi jẹ́ pé inú ọjà lẹ lọ?
A lọọ ṣeto kan nibẹ ninu ọja Ojuwoye, ni Muṣin.	A lọọ ṣètò kan níbẹ̀ nínú ọjà Ojúwòyè, ní Muṣin.
Ṣugbọn a o fẹ kawọn eeyan ṣi wa mu fun awọn ajọ ijọba yooku to ni nnkan ṣe pẹlu ọja.	Ṣùgbọ́n a ò fẹ́ káwọn èèyàn ṣì wá mu fún àwọn àjọ ìjọba yòókù tó ní nǹkan ṣe pẹ̀lú ọjà.
CBD wa nibẹ, ajọ Taskforce naa wa nibẹ, amọ awa kii ko ọja ọlọja.	CBD wà níbẹ̀, àjọ Taskforce náà wà níbẹ̀, àmọ́ àwa kìí kó ọjà ọlọ́jà.
Gbogbo ọja taa ba lọ, la maa n ni ajọṣepọ pẹlu awọn adari ọja wọn; iyalọja ati babalọja.	Gbogbo ọjà táa bá lọ, la máa ń ní àjọṣepọ̀ pẹ̀lú àwọn adarí ọjà wọn; ìyálọ́jà àti bàbálọ́jà.
Wọn ṣi maa n ran wa lọwọ, taa ba gbọ pe ayederu ọja kan wa nibi kan, tabi ọja to ti pe lori igba.	Wọ́n ṣì máa ń ràn wá lọ́wọ́, táa bá gbọ́ pé ayédèrú ọjà kan wà níbì kan, tàbí ọjà tó ti pé lórí igbá.
Awọn la maa pe ti wọn si maa ba wa pe awọn to n ta ọja yẹn.	Àwọn la máa pè tí wọ́n sì máa bá wa pe àwọn tó ń ta ọjà yẹn.
Iranlọwọ nla la n ri gba lọdọ awọn ọlọja lori iṣẹ wa.	Ìrànlọ́́wọ́ ńlá là ń rí gbà lọ́dọ̀ àwọn ọlọ́jà lórí iṣẹ́ wa.
Ṣugbọn a kii ko ẹru ọja ọlọja.	Ṣùgbọ́n a kìí kó ẹrù ọjà ọlọ́jà.
Ẹnikan fẹjọ sun wa nipa ohun mimu kan to ra lọja laipẹ yii, a si lọ sọja yẹn lọdọ ẹni to n ta a, awọn adari ọja naa gbọ si i, wọn si gba gbogbo ọja yẹn lọwọ awọn to n ta a lọja, ṣugbọn wọn fun baba to ra ọja yẹn ni owo gba ma binu.	Ẹnìkan fẹjọ́ sùn wá nípa ohun mímu kan tó rà lọ́jà láìpẹ́ yìí, a sì lọ sọ́jà yẹn lọ́dọ̀ ẹni tó ń tà á, àwọn adarí ọjà náà gbọ́ sí i, wọ́n sì gba gbogbo ọjà yẹn lọ́wọ́ àwọn tó ń tà á lọ́jà, ṣùgbọ́n wọ́n fún bàbá tó ra ọjà yẹn ní owó gbà má bínú.
A lawọn oṣiṣẹ to maa n lọ si awọn ọja igbalode naa, lati wadii nnkan ti wọn n ta.	A láwọn òṣìṣẹ́ tó máa ń lọ sí àwọn ọjà ìgbàlódé náà, láti wádìí nǹkan tí wọn ń tà.
O to awọn meloo tẹẹ ti fọwọ ofin mu?	Ó tó àwọn mélòó tẹ́ẹ ti fọwọ́ òfin mú?
Awọn ẹjọ kan wa ni kootu, taa n ba ṣẹjọ lọwọ, awọn to ti san owo itanran naa wa.	Àwọn ẹjọ́ kan wà ní kóòtù, taa ń bá ṣẹjọ́ lọ́wọ́, àwọn tó ti san owó ìtanràn náà wà.
Ko si ọsẹ kan taa ki n mu awọn eeyan to n ta feeki tabi ọja to ti pẹ lori igba, bo tiẹ jẹ pe o ti n dinku, a de ọja kan, ṣọọbu kan nibẹ, idaji ọja rẹ lo ti bajẹ lori igba.	Kò sí ọ̀sẹ̀ kan taa kí ń mú àwọn èèyàn tó ń ta féèkì tàbí ọjà tó ti pẹ́ lórí igbá, bó tiẹ̀ jẹ́ pé ó ti ń dínkù, a dé ọjà kan, ṣọ́ọ̀bù kan níbẹ̀, ìdajì ọjà rẹ̀ ló ti bàjẹ́ lórí igbá.
Bawo lẹ ṣe n ṣe e ti iṣẹ yin pẹlu awọn ileeṣẹ ijọba yooku ko fi tako ara wọn?	Báwo lẹ ṣe ń ṣe é tí iṣẹ́ yín pẹ̀lú àwọn iléeṣẹ́ ìjọba yòókù kò fi tako ara wọn?
Ileeṣẹ ijọba ni gbogbo wa, tawọn eeyan ba ti waa fẹjọ sun, a kan maa gbe ọrọ yẹn lọ si ọdọ ẹni to kan ni, a kii tako ara wa, oṣiṣẹ ijọba naa ni gbogbo wa, ṣugbọn ofin lo gbe ileeṣẹ yii kalẹ.	Iléeṣẹ́ ìjọba ni gbogbo wa, táwọn èèyàn bá ti wáá fẹjọ́ sùn, a kàn máa gbé ọ̀rọ̀ yẹn lọ sí ọ̀dọ̀ ẹni tó kàn ni, a kìí tako ara wa, òṣìṣẹ́ ìjọba náà ni gbogbo wa, ṣùgbọ́n òfin ló gbé iléeṣẹ́ yìí kalẹ̀.
Bi awọn eeyan ba mu ẹsun wa sọdọ wa, a maa ṣewadii rẹ daadaa, awọn lọọya wa nibi, awọn onimọ sayẹnsi wa nibẹ, ileeṣẹ SON wa pẹlu wa, bẹẹ naa ni NAFDAC ati FIIRO.	Bí àwọn èèyàn bá mú ẹ̀sùn wá sọ́dọ̀ wa, a máa ṣèwádìí rẹ̀ dáadáa, àwọn lọ́ọ́yà wà níbí, àwọn onímọ̀ sáyẹ́ǹsì wà níbẹ̀, iléeṣẹ́ SON wà pẹ̀lú wa, bẹ́ẹ̀ náà ni NAFDAC àti FIIRO.
Awọn to ra irinṣẹ ti ko ba dara lọja, a ni awọn oṣiṣẹ to maa ṣewadii boya loootọ ni ọja yẹn ko daa.	Àwọn tó ra irinṣẹ́ tí kò bá dára lọ́jà, a ní àwọn òṣìṣẹ́ tó máa ṣéwàdìí bóyá lóòótọ́ ni ọjà yẹn kò dáa.
Bẹẹ naa la ni ileẹjọ mẹfa bayii, ẹyọ kan la fi bẹrẹ tẹlẹ.	Bẹ́ẹ̀ náà la ní iléẹjọ́ mẹ́fà báyìí, ẹyọ kan la fi bẹ̀rẹ̀ tẹ́lẹ̀.
Awọn ti ijọba fẹtọ wọn du nkọ, ṣe ẹ maa n ja fawọn yẹn naa?	Àwọn tí ìjọba fẹ̀tọ́ wọn dù ńkọ́, ṣé ẹ máa ń jà fáwọn yẹn náà?
Bẹẹ ni, ijọba ta ilẹ fẹnikan, wọn tun gba ilẹ yẹn lọwọ ẹ, a si da si i, wọn fẹẹ da owo rẹ pada, ṣugbọn a ti sọ fun wọn pe bi aye mii n ba ti yọ ki wọn fun ẹni yẹn nilẹ miin.	Bẹ́ẹ̀ ni, ìjọba ta ilẹ́ fẹ́nìkan, wọ́n tún gba ilẹ̀ yẹn lọ́wọ́ ẹ̀, a sì dá sí i, wọ́n fẹ́ẹ́ dá owó rẹ̀ padà, ṣùgbọ́n a ti sọ fún wọn pé bí ayé míì n bá ti yọ kí wọ́n fún ẹni yẹn nílẹ̀ míìn.
Ẹnikan naa; awọn VIO mu u, wọn si faini rẹ, o waa ba wa, a da sọrọ yẹn, a si yanju ẹ, tori obinrin yẹn ko jẹbi, awọn ileeṣẹ inṣọransi to sanwo fun lo jẹbi.	Ẹnìkan náà; àwọn VIO mú u, wọ́n sì fáìnì rẹ̀, ó wáá bá wa, a dá sọ́rọ̀ yẹn, a sí yanjú ẹ̀, torí obìnrin yẹn kò jẹ̀bi, àwọn iléeṣẹ́ ìnṣọ́ráǹsì tó sanwó fún ló jẹ̀bi.
Wọn da owo pada fun obinrin yẹn o.	Wọ́n dá owó padà fún obìnrin yẹn o.
Pẹlu awọn onimọto nkọ?	Pẹ̀lú àwọn onímọ́tò ńkọ́…?
A ti pe wọn sipade naa, wọn ko wa, ṣugbọn wọn ti kọ lẹta siwa pe awọn maa wa.	A ti pè wọ́n sípàdé náà, wọn kò wá, ṣùgbọ́n wọ́n ti kọ lẹ́tà síwa pé àwọn máa wá.
A ṣepade pẹlu ileeṣẹ to n fi bọọsi ko ero lati Ikorodu lọ si Eko naa.	A ṣèpàdé pẹ̀lú iléeṣẹ́ tó ń fi bọ́ọ̀sì kó èrò láti Ìkòròdú lọ sí Èkó náà.
Awọn eeyan wa fẹjọ wọn sun wa lori bi wọn ṣe fowo kun owo mọto.	Àwọn èèyàn wá fẹjọ́ wọn sùn wá lórí bí wọ́n ṣe fowó kún owó mọ́tò.
A pe wọn, wọn si ṣalaye fun wa idi tawọn fi ṣe bẹẹ.	A pè wọ́n, wọ́n sì ṣàlàyé fún wa ìdí táwọn fi ṣe bẹ́ẹ̀.
Ki lawọn afojusun yin?	Kí làwọn àfojúsùn yín?
A ṣi n tẹ siwaju, aṣeyọri wa pọ, a ti lọfiisi ni Ikorodu bayii, aniyan wa ni pe ka ni ọfiisi to pọ kaakiri awọn kansu, kawọn eeyan le tete ri wa.	A ṣì ń tẹ̀ síwájú, àṣeyọrí wa pọ̀, a ti lọ́fììsì ní Ìkòròdú báyìí, àníyàn wa ni pé ká ní ọ́fììsì tó pọ̀ káàkiri àwọn káńsù, káwọn èèyàn le tètè rí wa.
Ka le tubọ maa ṣepolongo lọ sọdọ awọn araalu nipa ẹtọ wọn.	Ká le túbọ̀ máa ṣèpolongo lọ sọ́dọ̀ àwọn aráàlú nípa ẹ̀tọ́ wọn.
Lara aṣeyọri wa naa ni pe owo taa ti gba fun awọn eeyan ti le ni miliọnu mẹrinlelọgbọn.	Lára àṣeyọrí wa náà ni pé owó táa ti gbà fún àwọn èèyàn ti lé ní mílíọ́nù mẹ́rìnlélọ́gbọ̀n.
Ojoojumọ lawọn eeyan n fẹjọ sun wa, ti wọn n gbe ọrọ waa ba wa.	Ojoojúmọ́ láwọn èèyàn ń fẹjọ́ sùn wá, tí wọn ń gbé ọ̀rọ̀ wáá bá wa.
Sanwo-Olu ṣabẹwo ibanikẹdun sile Ighodalo * Ohun ti Ibidunni sọ ko too ku ree	Sanwó-Olú ṣàbẹ̀wò ìbánikẹ́dùn sílé Ighodalo * Ohun tí Ìbídùńní sọ kò tóó kú reè
Gomina ipinlẹ Eko, Babajide Sanwo-Olu ti ṣabẹwo si mọlẹbi gbajumọ oniṣowo to tun jẹ iranṣẹ Ọlọrun, Pasitọ Ituah Ighodalo to padanu iyawo rẹ, Ibidunni Ighodalo.	Gómìnà ìpínlẹ̀ Èkó, Babajídé Sanwó-Oĺu ti ṣàbẹ̀wò sí mọ̀lẹ́bí gbajúmọ̀ oníṣòwò tó tún jẹ́ ìránṣẹ́ Ọlọ́run, Pasitọ Ituah Ighodalo tó pàdánù ìyàwó rẹ̀, Ìbídùńní Ighodalo.
Ọsan Sannde ti iroyin ṣẹyọ pe arẹwa obinrin naa jade laye niluu Port Harcourt ni Sanwo-Olu bẹ awọn mọlẹbi naa wo nile wọn lEkoo.	Ọ̀sán Sánńdè tí ìròyìn ṣẹ́yọ pé arẹwà obìnrin náà jáde láyé nílùú Port Harcourt ni Sanwó-Olú bẹ àwọn mọ̀lẹ́bí náà wò nílé wọn l’Ékòó.
Ohun ti Aṣejere gbọ ni pe lẹyin ti gomina ba mọlẹbi naa kẹdun, ṣe lo tun gbadura fun wọn.	Ohun tí Àṣejèrè gbọ́ ni pé lẹ́yìn tí gómìnà bá mọ̀lẹ́bí náà kẹ́dùn, ṣe ló tún gbàdúrà fún wọn.
Bakan naa, ọkan ninu awọn oṣerebinrin ilẹ wa to tun maa n ya fọto, to sunmọ oloogbe daadaa ti sọ ọ sita ohun ti Ibidunni ba a sọ kẹyin.	Bá́kan náà, ọ̀kan nínú àwọn òṣèrébìnrin ilẹ̀ wa tó tún máa ń ya fọ́tò, tó súnmọ́ olóògbé dáadáa ti sọ ọ́ síta ohun tí Ìbídùńní bá a sọ kẹ́yìn.
Onkọrin naa tawọn eeyan maa ni TY Bello lo sọ ọ lori ẹrọ ayelujara rẹ pe Ibidunni si ba oun sọrọ loru alẹ Satide ko too di pe o ku lọjọ Sannde.	Òǹkọrin náà táwọn èèyàn máa ní TY Bello ló sọ ọ́ lórí ẹ̀rọ ayélujára rẹ̀ pé Ìbídùńní sì bá òun sọ̀rọ̀ lóru alẹ́ Sátidé kó tóó di pé ó kú lọ́jọ́ Sánńdè.
Bello ni, lara ohun ti Ibidunni ba oun sọ ni pe oun ko ṣetan ati ṣọjọọbi alarinrin kankan, ṣugbọn, ohun to ṣe pataki soun ni boun ṣe maa dun awọn ogoji mọlẹbi ninu lati sami ayẹyẹ ọjọọbi ogoji ọdun oun.	Bello ní, lára ohun tí Ìbídùńní bá òun sọ ni pé òun kò ṣetán àti ṣọjọ́ọ̀bí alárinrin kankan, ṣùgbọ́n, ohun tó ṣe pàtàkì sóun ni bóun ṣe máa dun àwọn ogójì mọ̀lẹ́bí nínú láti sàmì ayẹyẹ ọjọ́ọ̀bí ogójì ọdún òun.
Lara awọn oore ti Ibidunni maa n ṣe nigba aye rẹ ni lati ran awọn obinrin ti wọn ko tete bimọ nile ọkọ lọwọ, o si ni ileeṣẹ kan to maa n ṣe agbatẹru eto naa fun awọn obinrin to ku diẹ kaato fun.	Lára àwọn oore tí Ìbídùńní máa ń ṣe nígbà ayé rẹ̀ ni láti ran àwọn obìnrin tí wọn kò tètè bímọ nílé ọkọ lọ́wọ́, ó sì ní iléeṣẹ́ kan tó máa ń ṣe agbátẹrù ètò náà fún àwọn obìnrin tó kù díẹ̀ káàtó fún.
Tinubu pada de, Saraki ni ko sọrọ soke lori eto aabo ilẹ Yoruba	Tinúbú padà dé, Sàràkí ni kò sọ̀rọ̀ sókè lórí ètò ààbò ilẹ̀ Yorùbá
Iroyin to n tẹ wa lọwọ fihan pe Aṣiwaju Bola Tinubu ti pada dele siluu Eko lati ilu oyinbo to ti lọọ gba isinmi, ṣugbọn bi wọn ti n wọle de naa ni adari ileegbimọ aṣofin ana, Dokita Bukọla Saraki naa pe oun atawọn oloṣelu ẹgbẹ rẹ nija pe ki wọn sọrọ soke lori rogbodiyan ija fulani atawọn Yoruba to n ṣẹlẹ lọwọ niipinlẹ Ọyọ.	Ìròyìn tó ń tẹ̀ wá lọ́wọ́ fihàn pé Aṣíwájú Bólá Tinúbú ti padà délé sílùú Èkó láti ìlú òyìnbó tó ti lọọ gba ìsinmi, ṣùgbọ́n bí wọ́n ti ń wọlé dé náà ni adarí iléègbìmọ̀ aṣòfin àná, D́okítà Bùkọ́lá Sàràkí náà pe òun àtàwọn olóṣèlú ẹgbẹ́ rẹ̀ níjà pé kí wọn sọ̀rọ̀ sókè lórí rògbòdìyàn ìjà fúlàní àtàwọn Yorùbá tó ń ṣẹlẹ̀ lọ́wọ́ níìpínlẹ̀ Ọ̀yọ́.
Irọlẹ oni ni iroyin ṣẹyọ pe Tinubu de sile Naijiria lati ilu oyinbo nibi to ti lọ fun isinmi.	Ìrọ̀lẹ́ òní ni ìròyìn ṣẹ́yọ pé Tinúbú dé sílè Nàíjíríà láti ìlú òyìnbó níbi tó ti lọ fún ìsinmi.
Bẹẹ o ba gbagbe, laipẹ yii ni Tinubu gba ilu oyinbo lọ fun isinmi, lasiko naa niroyin jade pe baba naa ti ko arun Korona, ko too di pe agbẹnusọ rẹ, Tunde Rahman sọ fawọn oniroyin pe ko sootọ ninu ọrọ naa, baba kan lọ fun isinmi ọlọdọọdun to maa n ṣe ni.	Bẹ́ẹ̀ ò bá gbàgbé, láìpẹ́ yìí ni Tinúbú gba ìlú òyìnbó lọ fún ìsinmi, lásìkò náà nìròyìn jáde pé bàbá náà ti kó àrùn Kòrónà, kó tóó di pé agbẹnusọ rẹ̀, Túndé Rahman sọ fáwọn oníròyìn pé kò sòótọ́ nínú ọ̀rọ̀ náà, bàbá kàn lọ fún ìsinmi ọlọ́dọọdún tó máa ń ṣe ni.
Latigba naa si ni Tinubu ti wa niluu oyinbo, ṣugbọn lonii lo pada de si papakọ ofurufu ilẹ wa, bẹẹ lo si ti wa ninu ile bayii to ti n gba awọn alejo loriṣiiriṣii, paapaa awọn agbaagba ninu eto oṣelu.	Látìgbà náà sì ni Tinúbú ti wà nílùú òyìnbó, ṣùgbọ́n lónìí ló padà dé sí pápákọ̀ òfurufú ilẹ̀ wa, bẹ́ẹ̀ ló sì ti wà nínú ilé báyìí tó ti ń gba àwọn àlejò lóríṣìíríṣìí, pàápàá àwọn àgbààgbà nínú ètò òṣèlú.
Ṣugbọn bi Tinubu ti n balẹ si Naijiria ni Bukọla Saraki naa fi atẹjade kan sita, nibi to ti sọrọ nipa rogbodiyan Fulani ati awọn Yoruba to n ṣẹlẹ ni Oke Ogun, paapaa ninu Igangan, nibi ti Sunday Igboho ti ni kawọn fulani kẹru wọn kuro niluu naa.	Ṣùgbọ́n bí Tinúbú ti ń balẹ̀ sí Náìjíríà ní Bùkọ́lá Sàràkí náà fi àtẹ̀jáde kan síta, níbi tó ti sọ̀rọ̀ nípa rògbòdìyàn Fúlàní àti àwọn Yorùbá tó ń ṣẹlẹ̀ ní Òkè Ògùn, pàápàá nínú Ìgàngàn, níbi tí Sunday Ìgbòho ti ní káwọn fúlàní kẹ́ru wọn kúro nílùú náà.
Bo tiẹ jẹ pe Saraki ko darukọ Tinubu, gomina ipinlẹ Kwara tẹlẹ naa tọka si awọn eeyan ni wọn n foju sọna ati dupo aarẹ lọdun 2023.	Bó tiẹ̀ jẹ́ pé Sàràkí kò dárúkọ Tinúbú, gómìnà ìpínlẹ̀ Kwara tẹ́lẹ̀ náà tọ́ka sí àwọn èèyàn ni wọ́n ń fojú sọ́nà àti dupò ààrẹ lọ́dún 2023.
O ni, asiko yii ki i ṣe asiko tawọn oloṣelu, paapaa awọn to n foju sọna fun ọdun 2023 lati dupo aarẹ gbọdọ dakẹ, o ni, ko yẹ ko di ọdun 2023 ki wọn too bẹrẹ si i sọrọ, nitori asiko yii gan an lawọn ọmọ Naijiria n reti wọn lati sọ ohun kan nipa iṣẹlẹ naa, ki alaafia ba a le jọba.	Ó ní, àsìkò yìí kì í ṣe àsìkò táwọn olóṣèlú, pàápàá àwọn tó ń fojú sọ́nà fún ọdún 2023 láti dupò ààrẹ gbọdọ̀ dákẹ́, ó ní, kò yẹ kó di ọdún 2023 kí wọ́n tóó bẹ̀rẹ̀ sí í sọ̀rọ̀, nítorí àsìkò yìí gan an làwọn ọmọ Nàíjíríà ń retí wọn láti sọ ohun kan nípa ìṣẹ̀lẹ̀ náà, kí àlááfíà ba à lè jọba.
Bẹẹ lo si tun rọ Aarẹ Muhammadu Buhari lati pepade gbogbo awọn alẹnulọrọ nidii iṣẹ oṣelu ati iṣẹẹjọba, paapaa awọn aarẹ ana, awọn adari ileegbimọ aṣofin ana, atawọn ọga ologun to ti ṣe kọja, pe ko ba wọn jirooro lori bi alaafia yoo ṣe pada silẹ wa nibi.	Bẹ́ẹ̀ ló sì tún rọ Ààrẹ Muhammadu Buhari láti pèpàdé gbogbo àwọn alẹ́nulọ́rọ̀ nídìí iṣẹ́ òṣèlú àti iṣẹ́ẹ̀jọba, pàápàá àwọn ààrẹ àná, àwọn adarí iléègbìmọ̀ aṣòfin àná, àtàwọn ọ̀gá ológun tó ti ṣe kọjá, pé kó bá wọn jíròòrò lórí bí àlááfíà yóò ṣe padà sílẹ̀ wa níbí.
O ṣee ṣe kijọba fofin de awọn to n ta gaasi idana lEkoo	Ó ṣeé ṣe kíjọba fòfin de àwọn tó ń ta gáásì ìdáná l’Ékòó
Bo tiẹ jẹ pe ijọba ipinlẹ Eko ko ti i sọ pato ohun kan nipa rẹ, ohun ti Aṣejere n gbọ lọwọ yii ni pe o ṣee ṣe ki ijọba fofin de tita afẹfẹ gaasi idana lawọn adugbo niipinlẹ Eko.	Bó tiẹ̀ jẹ́ pé ìjọba ìpínlẹ̀ Èkó kò tí ì sọ pàtó ohun kàn nípa rẹ̀, ohun tí Àṣejèrè ń gbọ́ lọ́wọ́ yìí ni pé ó ṣeé ṣe kí ìjọba fòfin de títa afẹ́fẹ́ gáàsì ìdáná láwọn àdùgbò níìpínlẹ̀ Èkó.
Eyi jẹyọ nitori ijamba gaasi idana to paayan marun un to si tun ṣe ọpọlọpọ eeyan leṣe ni agbegbe Baruwa ni Ipaja, lEkoo laaarọ oni.	Èyí jẹyọ nítorí ìjàm̀bá gáàsì ìdáná tó páàyàn márùn ún tó sì tún ṣe ọ̀pọ̀lọpọ̀ èèyàn léṣe ní àgbègbè Bàrúwá ní Ìpájà, l’Ékòó láàárọ̀ òní.
Gomina Babajide Sanwo-Olu nigba to n fi ọrọ ibanikẹdun rẹ ranṣẹ lati ọwọ akọwe iroyin rẹ, Gboyega Akọṣilẹ, o sọ pe ijọba ti ṣetan lati gbe igbesẹ to nipọn lori awọn to n ṣowo gaasi idana kiru ijamba bẹẹ maa ba a ṣẹlẹ lọjọ iwaju.	Gómìnà Babájídé Sanwó-Olú nígbà tó ń fi ọ̀rọ̀ ìbánikẹ́dùn rẹ̀ ránṣẹ́ láti ọwọ́ akọ̀wé ìròyìn rẹ̀, Gbóyèga Àkọṣílẹ, ó sọ pé ìjọba ti ṣetán láti gbé ìgbésẹ̀ tó nípọn lórí àwọn tó ń ṣòwò gáàsì ìdáná kírú ìjàmbá bẹ́ẹ̀ máa ba à ṣẹlẹ̀ lọ́jọ́ iwájú.
Nigba to n sọrọ ibanikẹdun naa, gomina ni oun ba awọn to padanu ẹmi wọn, atawọn to padanu dukia kẹdun iṣẹlẹ naa, o ni iṣẹlẹ buruku tijọba oun ko le gbagbe laelae ni.	Nígbà tó ń sọ̀rọ̀ ìbánikẹ́dùn náà, gómìnà ní òun bá àwọn tó pàdánù ẹ̀mí wọn, àtàwọn tó pàdánù dúkìá kẹ́dùn ìṣẹ̀lẹ̀ náà, ó ní ìṣẹ̀lẹ̀ burúkú tìjọba òun kò le gbàgbé láéláé ni.
Amọ ṣa, gbogbo igbiyanju wa lati ba awọn alaṣẹ sọrọ lori ọrọ naa lo ja si pabo, atẹjiṣẹ taa fi ranṣẹ si kọmiṣanna fun eto iroyin niipinlẹ Eko, Gbenga Ọmọtọṣọ, ni ọkunrin naa ko ti i fesi si titi di akoko ti a n kọ iroyin yii, ṣugbọn awọn to sunmọ ijọba sọ pe ko daju pe gomina maa faaye gba awọn to n ṣiṣẹ tita afẹfẹ gaasi idana lawọn adugbo lati maa ṣe owo wọn lọ mọ, nitori ijamba ti kinni ọhun n mu wa.	Àmọ́ ṣá, gbogbo ìgbìyànjú wa láti ba àwọn aláṣẹ sọ̀rọ̀ lórí ọ̀rọ̀ náà ló já sí pàbó, àtẹ̀jíṣẹ́ táa fi ránṣẹ́ sí kọmíṣánnà fún ètò ìròyìn níìpínlẹ̀ Èkó, Gbénga Ọmọ́tọ́ṣọ̀, ní ọkùnrin náà kò tí ì fèsì sí títí di àkókò tí a ń kọ ìròyìn yìí, ṣùgbọ́n àwọn tó súnmọ́ ìjọba sọ pé kò dájú pé gómìnà máa fààyè gba àwọn tó ń ṣiṣẹ́ títa afẹ́fẹ́ gáàsì ìdáná láwọn àdúgbò láti máa ṣe òwò wọn lọ mọ́, nítorí ìjàmbá tí kinní ọ̀hún ń mú wá.
Ninu ọrọ tiẹ ṣa, Fẹmi Oke Ọsanyintolu, to jẹ alakooso iṣẹlẹ pajawiri lEkoo sọ pe awọn marun un lo padanu ẹmi wọn ninu ijamba naa, o ni eeyan mẹjọ lo wa ni ọsibitu ti wọn n gba itọju ni Gbagada, ile mẹẹẹdọgbọn lo ba iṣẹlẹ naa lọ, ṣọọbu mẹrindinlogun lo jona rau rau, ileewe adani kan naa lọ si i, otẹẹli kan naa jona rau, bẹẹ ni mọto mẹta fara gba iṣẹlẹ naa.	Nínú ọ̀rọ̀ tiẹ̀ ṣá, Fẹ́mi Òkè Ọ̀sanyìntólú, tó jẹ́ alákòóso ìṣẹ̀lẹ̀ pàjáwìrì l’Ékòó sọ pé àwọn márùn ún ló pàdánù ẹ̀mí wọn nínú ìjàmbà náà, ó ní èèyàn mẹ́jọ ló wà ní ọsibítù tí wọ́n ń gba ìtọ́jú ní Gbàgádà, ilé mẹ́ẹ̀ẹ́dọ́gbọ̀n ló bá ìṣẹ̀lẹ̀ náà lọ, ṣọ́ọ̀bù mẹ́rìndínlógún ló jóná ráú ráú, iléewé àdáni kàn náà lọ sí i, òtẹ́ẹ̀lì kan náà jóná ráú, bẹ́ẹ̀ ni mọ́tò mẹ́ta fara gbá ìṣẹ̀lẹ̀ náà.
Baa o ba ṣọra, awọn Fulani a bẹrẹ si i ji awọn ọba wa gbe  Sunday Igboho	Báà ó bá ṣọ́ra, àwọn Fúlàní á bẹ̀rẹ̀ sí í jí àwọn ọba wa gbé – Sunday Ìgbòho
Ajijagbara ọmọ Yoruba tiroyin rẹ n kan lọwọ lori ọrọ awọn fulani ati ilu Igangan nilẹ Oke Ogun, nipinlẹ Ọyọ, Oloye Sunday Adeyẹmọ, tawọn eeyan n pe ni Sunday Igboho, ti paroko ranṣẹ sawọn ọlọpaa pe ẹru o bodo oun o, ki wọn ma halẹ mọ oun rara.	Ajìjàgbara ọmọ Yorùbá tíròyìn rẹ̀ ń kàn lọ́wọ́ lórí ọ̀rọ̀ àwọn fúlàní àti ìlú Ìgàngàn nílẹ̀ Òkè Ògùn, ńìpínlẹ̀ Ọ̀yọ́, Olóyè Sunday Adéyẹmọ, táwọn èèyàn ń pè ní Sunday Ìgbòho, ti pàrokò ránṣẹ́ sáwọn ọlọ́pàá pé ẹ̀rù ò bodò òun o, kí wọn má halẹ̀ mọ́ òun rárá.
Ọkunrin ogun naa tun sọ pe boun ko ba gbe igbesẹ toun gbe naa, ọjọ kan lawọn fulani yoo waa ji awọn ọba ilẹ Yoruba gbe, ti ko sẹni to maa ri nnkan ṣe si i.	Ọkùnrin ogun náà tún sọ pé bóun kò bá gbé ìgbésẹ̀ tóun gbé náà, ọjọ́ kan làwọn fúlàní yóò wáá jí àwọn ọba ilẹ̀ Yorùbá gbé, tí kò sẹ́ni tó máa rí nǹkan ṣe sí i.
Nigba to n ba awọn oniroyin BBC sọrọ laipẹ yii, Sunday Igboho ni, loootọ loun gbọ pe wọn ti ni ki awọn ọlọpaa maa wa oun kiri, ọkunrin ogun naa ni, ẹru ko ba oun rara, digbi loun wa, nitori ija awọn ọmọ Oodua loun n ja, ati pe ki alaafia baa jọba nilẹ naa lo jẹ oun logun, ere naa loun si n sa.	Nígbà tó ń bá àwọn oníròyìn BBC sọ̀rọ̀ láìpẹ́ yìí, Sunday Ìgbòho ní, lóòótọ́ lòun gbọ́ pé wọ́n ti ní kí àwọn ọlọ́pàá máa wá òun kiri, ọkùnrin ogun náà ní, ẹ̀rù kó ba òun rárá, digbí lóun wà, nítorí ìjà àwọn ọmọ Oòduà lòun ń jà, àti pé kí àlááfíà baà jọba nílẹ̀ náà ló jẹ òun lógún, eré náà lòun sì ń sá.
Bakan naa lo tun sọ pe ọpọ awọn ọba ilẹ Yoruba lẹru n ba nitori ki wọn ma baa rọ wọn loye, ṣugbọn o ni ẹru ko ba oun o.	Bákan náà ló tún sọ pé ọ̀pọ̀ àwọn ọba ilẹ̀ Yorùbá lẹ̀rù ń bà nítorí kí wọ́n má baà rọ̀ wọ́n lóyè, ṣùgbọ́n ó ní ẹ̀rù kò ba òun o.
Igboho ran awọn oniroyin ọhun leti ohun tawọn fulani ṣe fun Ọmọwe ọmọ ilẹ Yoruba to wale waa daṣẹ silẹ lOke Ogun tawọn fulani yinbọn pa, iyẹn Dokita Fatai.	Ìgbòho rán àwọn oníròyìn ọ̀hún létí ohun táwọn fúlàní ṣe fún Ọ̀mọ̀wé ọmọ ilẹ̀ Yorùbá tó wálé wáá dáṣẹ́ sílẹ̀ l’Ókè Ògùn táwọn fúlàní yìnbọn pa, ìyẹn Dókítà Fatai.
O ni, awọn fulani lọ soko rẹ, wọn ba ọkọ naa jẹ, o lọọ ba Seriki awọn fulani yii lati sọ ohun to ṣẹlẹ fun un, nigba to debẹ, ṣeni wọn de e mọlẹ, ti wọn si pa a.	Ó ní, àwọn fúlàní lọ sóko rẹ̀, wọ́n ba ọkọ náà jẹ́, ó lọọ bá Séríkí àwọn fúlàní yìí láti sọ ohun tó ṣẹlẹ̀ fún un, nígbà tó débẹ̀, ṣeni wọ́n dè é mọ́lẹ̀, tí wọń sì pa á.
Ọpọ awọn eeyan lawọn fulani yii ti ṣekupa, bi wọn si ti n ji awọn eeyan gbe, bẹẹ naa ni wọn si tun n gba owo lọwọ awọn eeyan, owo tiye rẹ to miliọnu meje si mẹwaa ni wọn n gba lọwọ awọn eeyan, nilẹ baba wa o!Bi ẹ ba wo fidio ti wọn fi n ranṣẹ kiri, ohun ti mo lọọ sọ fun Seriki wọn ree o, tawọn ọmọ rẹ bẹrẹ si i yinbọn fun mi, ṣugbọn ibọn wọn ko ran mi, bi wọn ṣe n yin in ni mo n gba a lọwọ wọn, tori mi o ba tija wa, kani tija ni mo ba wa ni, wọn ko le koju mi.	“Ọ̀pọ̀ àwọn èèyàn làwọn fúlàní yìí ti ṣekúpa, bí wọn sì ti ń jí àwọn èèyàn gbé, bẹ́ẹ̀ náà ni wọn sì tún ń gba owó lọ́wọ́ àwọn èèyàn, owó tíye rẹ̀ tó mílíọ́nù méje sí mẹ́wàá ni wọ́n ń gbà lọ́wọ́ àwọn èèyàn, nílẹ̀ baba wa o!“Bí ẹ bá wo fídíò tí wọ́n fi ń ránṣẹ́ kiri, ohun tí mo lọọ sọ fún Séríkí wọn rèé o, táwọn ọmọ rẹ̀ bẹ̀rẹ̀ sí í yìnbọn fún mi, ṣùgbọ́n ìbọn wọn kò ràn mí, bí wọn ṣe ń yìn ín ni mo ń gbà á lọ́wọ́ wọn, torí mi ò bá tìjà wá, kání tìjà ni mo bá wá ni, wọn kò le kojú mi.
Gbogbo nnkan ti mo ṣe ni inu awọn ọba Oke Ogun dun si, wọn si wa lẹyin mi, bi a o ba ṣọra ọjọ kan ni fulani maa ji ọba ilẹ Yoruba gbe, yoo si ni kawọn araalu rẹ waa fowo gba a silẹ, a nilati ṣọra, ṣugbọn awa Yoruba ṣi n sun.	“Gbogbo nǹkan tí mo ṣe ni inú àwọn ọba Òkè Ògùn dùn sí, wọ́n sì wà lẹ́yìn mi, bí a ò bá ṣọ́ra ọjọ́ kan ni fúlàní máa jí ọba ilẹ̀ Yorùbá gbé, yóò sì ní káwọn aráàlú rẹ̀ wáa fowó gbà á sílẹ̀, a níláti ṣọ́ra, ṣùgbọ́n àwa Yorùbá ṣì ń sùn.
Ọwọ tẹ olori awọn Fulani nIbarapa, atawọn janduku agbebọnrin	Ọwọ́ tẹ olórí àwọn Fúlàní ń’Ìbàràpá, àtàwọn jàǹdùkú agbébọnrìn
Ọwọ awọn agbofinro ti tẹ olori awọn fulani to wa ni Ibarapa, iyẹn Seriki Fulani laaaro Mọnde, bẹẹ lọwọ ti tẹ awọn janduku mẹtadinlaaadota ti wọn ka awọn ohun ija oloro mọ lọwọ lagbegbe naa, lọjọ Sannde.	Ọwọ́ àwọn agbófinró ti tẹ olórí àwọn fúlàní tó wà ní Ìbàràpá, ìyẹn Séríkí Fúlàní láàárò Mọ́ńdè, bẹ́ẹ̀ lọwọ́ ti tẹ àwọn jàǹdùkú mẹ́tàdínláàádóta tí wọ́n ká àwọn ohun ìjà olóró mọ́ lọ́wọ́ lágbègbè náà, lọ́jọ́ Sánńdè.
Adari ẹgbẹ OPC ni agbegbe Ibarapa, Ọgbẹni Ọlanrewaju Ogedengbe, lo sọrọ yii fawọn oniroyin lonii, Mọnde nigba ti wọn n bii leere ọrọ nipa awọn janduku tọwọ awọn agbofinro tẹ lanaa Sannde.	Adarí ẹgbẹ́ OPC ní àgbègbè Ìbàràpá, Ọ̀gbẹ́ni Ọláńrewájú Ògèdèǹgbé, ló sọ̀rọ̀ yìí fáwọn oníròyìn lónìí, Mọ́ńdè nígbà tí wọn ń bií léèrè ọ̀rọ̀ nípa àwọn jàǹdùkú tọ́wọ́ àwọn agbófinró tẹ̀ lánàá Sánńdè.
Ọkunrin naa sọ pe, inu mọto nla mẹta kan ni wọn ko gbogbo wọn si, odo Ofiki lọwọ si ti tẹ gbogbo wọn, ṣugbọn ohun to yanilẹnu ni pe aṣọ yunifọọmu awọn fijilante ni wọn ba lọrun wọn.	Ọkùnrin náà sọ pé, inú mọ́tò ńlá mẹ́ta kan ni wọ́n kó gbogbo wọn sí, odò Òfìkì lọwọ́ sì ti tẹ gbogbo wọn, ṣùgbọ́n ohun tó yanilẹ́nu ni pé aṣọ yúnífọ́ọ̀mù àwọn fijilanté ni wọ́n bá lọ́rùn wọn.
Bakan la gbọ pe awọn ohun ija oloro bii ibọn ilewọ, ọfa, ọta ibọn, ati oogun abẹnugọngọ loriṣiiriṣi ni wọn ba lọwọ awọn janduku naa tawọn kan sọ pe Fulani ni wọn.	Bákan la gbọ́ pé àwọn ohun ìjà olóró bíi ìbọn ìléwọ́, ọfà, ọta ìbọn, àti òògùn abẹnugọ̀ǹgọ̀ lóríṣìírìṣí ni wọ́n bá lọ́wọ́ àwọn jàǹdùkú náà táwọn kan sọ pé Fúlàní ni wọ́n.
Bẹẹ ni wọn si sọ pe ilu Ilọrin, Iṣẹyin, atawọn ilu to yi i ka ni wọn ti lọọ ko gbogbo wọn wa.	Bẹ́ẹ̀ ni wọ́n sì sọ pé ìlú Ìlọrin, Ìṣẹ́yìn, àtàwọn ìlú tó yí i ká ni wọ́n ti lọọ kó gbogbo wọn wá.
Awọn ṣoja atawọn agbofinro la gbọ pe wọn fọwọ ofin mu awọn janduku afurasi yii, tọpọ awọn eeyan agbegbe naa sọ pe fulani ni wọn.	Àwọn ṣójà àtàwọn agbófinró la gbọ́ pé wọn fọwọ́ òfin mú àwọn jàǹdùkú afurasí yìí, tọ́pọ̀ àwọn èèyàn agbègbè náà sọ pé fúlàní ni wọ́n.
Bẹẹ o ba gbagbe, opin ọsẹ to kọja yii lawọn jagunjagun Amọtẹkun lagbegbe naa, paapaa nibi tawọn ajinigbe n farapamọ si.	Bẹ́ẹ́ ò bá gbàgbé, òpin ọ̀sẹ̀ tó kọjá yìí làwọn jagunjagun Àmọ̀tẹ́kùn lágbègbè náà, pàápàá níbi táwọn ajínigbé ń farapamọ́ sí.
Eeyan mẹta lo fiku ṣefajẹ ninu ikọluu naa, nigba ti ọmọ ogun Amọtẹkun kan naa faragbọta, to si gbabẹ ku.	Èèyàn mẹ́ta ló fikú ṣèfàjẹ nínú ìkọlùù náà, nígbà tí ọmọ ogun Àmọ̀tẹ́kùn kan náà faragbọta, tó sì gbabẹ̀ kú.
Agbẹnusọ ileeṣẹ ọlọpaa Ọyọ, Olugbenga Fadeyi, ko ti i fidii ọrọ yii mulẹ fawọn oniroyin ṣa, ṣugbọn adari ẹgbẹ OPC nipinlẹ Ọyọ, Alagba Rotimi Olumọ, ti sọ pe bẹẹ lọrọ naa ri fawọn oniroyin.	Agbẹnusọ iléeṣẹ́ ọlọ́pàá Ọ̀yọ́, Olúgbénga Fádèyí, kò tí ì fìdíí ọ̀rọ̀ yìí múlẹ̀ fáwọn oníròyìn ṣá, ṣùgbọ́n adarí ẹgbẹ́ OPC ńìpínlẹ̀ Ọ̀yọ́, Alàgbà Rótìmí Olúmọ, ti sọ pé bẹ́ẹ̀ lọ̀rọ̀ náà rí fáwọn oníròyìn.
Wọn da awọn ẹgbẹrun kan ataabọ opo lọla lEkoo	Wọ́n dá àwọn ẹgbẹ̀rún kan àtààbọ̀ opó lọ́lá l’Ékòó
Lati saami ayajọ ọjọ awọn opo tọdun yii, awọn ẹgbẹrun kan ataabọ (1500) opo ni aya gomina ipinlẹ Eko, Dokita Ibijoke Sanwo-Olu ti pin ẹbun owo fun lorukọ ijọba ipinlẹ Eko.	Láti sààmì àyájọ́ ọjọ́ àwọn opó tọdún yìí, àwọn ẹgbẹ̀rún kan àtààbọ̀ (1500) opó ni aya gómìnà ìpínlẹ̀ Èkó, Dókítà Ìbíjoké Sanwó-Olú ti pín ẹ̀bùn owó fún lórúkọ ìjọba ìpínlẹ̀ Èkó.
Aya gomina ati aya igbakeji gomina, Arabinrin Olurẹmi Hamzat ni wọn jọ lọ sibi eto naa ti wọn ṣe fun awọn opo.	Aya gómìnà àti aya igbákejì gómìnà, Arábìnrin Olúrẹ̀mí Hamzat ni wọ́n jọ lọ síbi ètò náà tí wọ́n ṣe fún àwọn opó.
Nitori ati mu ki aye dẹrun fun awọn obinrin naa lasiko yii, paapaa asiko ti arun Korona ko jẹ ki ọpọ wọn ri nnkan ṣe ni wọn ṣe ṣeto naa.	Nítorí ati mú kí ayé dẹrùn fún àwọn obìnrin náà lásìkò yìí, pàápàá àsìkò tí àrùn Kòrónà kò jẹ́ kí ọ̀pọ̀ wọn rí nǹkan ṣe ni wọ́n ṣe ṣètò náà.
Ibijọkẹ ni, oriṣii iya lo maa n koju awọn opo kaakiri agbaye, paapaa iṣẹ ati iya.	Ìbíjọkẹ̀ ní, oríṣìí ìyà ló máa ń kojú àwọn opó káàkiri àgbáyé, pàápàá ìṣẹ́ àti ìyá.
O si ti di dandan ki gbogbo eeyan pawọpọ lati ran wọn lọwọ ki wọn ba a le gbe igbe aye to rọrun, ki awọn naa le jeeyan lawujọ.	Ó sì ti di dandan kí gbogbo èèyàn pawọ́pọ̀ láti ràn wọ́n lọ́wọ́ kí wọn ba à lè gbé ìgbé ayé tó rọrùn, kí àwọn náà le jéèyàn láwùjọ.
Mercy Aigbe pariwo, Iye ti mo n ra dọla ti fẹẹ sọ mi soko gbese!	Mercy Aigbe pariwo, ‘Iye tí mo ń ra dọ́là ti fẹ́ẹ̀ sọ mí sóko gbèsè!’
Nnkan ko lọ dede fun gbajumọ oṣere tiata ilẹ wa nni Mercy Aigbe, ohun tọmọbinrin naa n tẹnumọ lasiko yii ni pe ọrọ aje ko ṣe daadaa rara.	Nǹkan kò lọ dédé fún gbajúmọ̀ òṣèré tíátà ilẹ́ wa nnì Mercy Aigbe, ohun tọ́mọbìnrin náà ń tẹnumọ́ lásìkò yìí ni pé ọrọ̀ ajé kò ṣe dáadáa rárá.
Obinrin oṣere tiata naa sọ pe ọja paṣipaarọ to mu ki owo dọla gbowo lori ti koba kara-kata oun, ati pe ọja ko lọ dede mọ.	Obìnrin òṣèré tíátà náà sọ pé ọjà pàṣípààrọ̀ tó mú kí owó dọ́là gbówó lórí ti kóbá kárà-kátà òun, àti pé ọjà kò lọ dédé mọ́.
Kii ṣe iroyin mọ pe dọla ti gbowo lori, paapaa fun awọn to n ṣe kara-kata.	Kìí ṣe ìròyìn mọ́ pé dọ́là ti gbówó lórí, pàápàá fún àwọn tó ń ṣe kárà-kátà.
Ọpọ awọn oniṣowo ni wọn n pariwo pe nnkan ko lọ dede, ọja ko ta mọ, nitori gbogbo ọja lo ti gbowo lori, eyi ko si ṣẹyin owo dọla to di ọwọngogo.	Ọ̀pọ̀ àwọn oníṣòwò ni wọ́n ń pariwo pé ǹnkan kò lọ dédé, ọjá kò tà mọ́, nítorí gbogbo ọjà ló ti gbówó lórí, èyí kò sì ṣẹ̀yìn owó dọ́là tó di ọ̀wọ́ngógó.
Nigba to n ba awọn ololufẹẹ rẹ sọrọ lori ẹrọ ayelujara, Mercy Aigbe beere lọwọ awọn ọrẹ rẹ pe; Ta lo lee sọ foun bi nnkan ṣe n lọ lẹka ọrọ aje lasiko yii, nitori gbogbo ọja lo ti gbowo lori foun, paapaa awọn to n ṣe kara-kata.	Nígbà tó ń bá àwọn olólùfẹ́ẹ rẹ̀ sọ̀rọ̀ lórí ẹ̀rọ ayélujára, Mercy Aigbe béèrè lọ́wọ́ àwọn ọ̀rẹ́ rẹ̀ pé; ‘Ta ló leè sọ fóun bí nǹkan ṣe ń lọ lẹ́ka ọrọ̀ ajé lásìkò yìí, nítorí gbogbo ọjà ló ti gbówó lórí fóun, pàápàá àwọn tó ń ṣe kárà-kátà.
Ọpọ awọn ololufẹẹ rẹ lo si ti n da a lohun lati fi ẹdun ọkan wọn si bi awọn adari orilẹ-ede yii ṣe n ṣeto ọrọ aje ilẹ wa.	’Ọ̀pọ̀ àwọn olólùfẹ́ẹ rẹ̀ ló sì ti ń dá a lóhùn láti fi ẹ̀dùn ọkàn wọn sì bi àwọn adarí orílẹ̀-èdè yìí ṣe ń ṣètò ọrọ̀ ajé ilẹ̀ wa.
Yatọ si ere tiata ti obinrin naa n ṣe, oun naa wa ninu awọn oṣere ti wọn mu nnkan mi in mọ iṣẹ tiata, ọpọ wọn lo si n ṣe iṣe kara-kata.	Yàtọ̀ sí eré tíátà tí obìnrin náà ń ṣe, òun náà wà nínú àwọn òṣèré tí wọ́n mú nǹkan mí ìn mọ́ iṣẹ́ tíátà, ọ̀pọ̀ wọn ló sì ń ṣe iṣé kárà-kátà.
Ọmọ Biṣọọbu Oyedepo ṣegbeyawo alarinrin	Ọmọ Bíṣọ́ọ̀bù Oyèdépò ṣègbéyàwó alárinrin
Bi a ṣe n kọ iroyin yii lọwọ, igbeyawo mọ-mi-n-mọ-ọ n lọ lọwọ laarin ọmọ olori ijọ Winners, Biṣọọbu Oyedepo ati afẹsọna rẹ, Abimbọla Ọlalẹyẹ ọmọ Abọdunrin, ninu ọgba ṣọọṣi naa ni Ọta.	Bí a ṣe ń kọ ìròyìn yìí lọ́wọ́, ìgbéyàwó mọ̀-mí-n-mọ̀-ọ́ ń lọ lọ́wọ́ láàrin ọmọ olórí ìjọ Winners, Bíṣọ́ọ̀bù Oyèdépò àti àfẹ́sọ́nà rẹ̀, Abímbọ́lá Ọlálẹ́yẹ ọmọ Abọ́dúnrìn, nínú ọgbà ṣọ́ọ̀ṣì náà ní Ọ̀tà.
Oni, ọjọ Fraide ni wọn ṣe geeji abigbẹyin olori ijọ naa ati afẹsọna rẹ.	Òní, ọjọ́ Fráìde ni wọ́n ṣe géèjì àbígbẹ̀yìn olórí ìjọ náà àti àfẹ́sọ́nà rẹ̀.
Ọla Satide nigbeyawo naa maa waye gan-an ni ṣọọṣi baba rẹ to wa ni Canaanland ni Ọta, ninu gbọngan ileewe yunifasiti Covenant to wa ninu ọgba ṣọọṣi naa.	Ọ̀la Sátidé nìgbéyàwó náà máa wáyé gan-an ní ṣọ́ọ̀ṣì bàbá rẹ̀ tó wà ní Canaanland ní Ọ̀tà, nínú gbọ̀ngàn iléewé yunifásítì Covenant tó wà nínú ọgbà ṣọ́ọ̀ṣì náà.
Joyce ni abigbẹyin baba ati mama Oyedepo.	Joyce ni àbígbẹ̀yìn bàbá àti màmá Oyèdépò.
Ohun taa gbọ ni pe o yẹ ki igbeyawo naa ti waye tipẹ, ṣugbọn igbele arun Korona lo fa ọwọ aago sẹyin.	Ohun táa gbọ́ ni pé ó yẹ kí ìgbéyàwó náà ti wáyé tipẹ́, ṣùgbọ́n ìgbélé àrùn Kòrónà ló fa ọwọ́ aago sẹ́yìn.
Ẹkunrẹrẹ iroyin yii n bọ lọna laipẹ.	Ẹ̀kúnrẹ́rẹ́ ìròyìn yìí ń bọ̀ lọ́nà láìpẹ́….
Ibo Aarẹ 2023: Ọkọ Iyalọja atawọn oloṣelu kan bẹrẹ ipolongo fun Tinubu	Ìbò Ààrẹ 2023: Ọkọ Ìyálọ́jà àtàwọn olóṣèlú kan bẹ̀rẹ̀ ìpolongo fún Tinúbú
Ọnarebu Oyetunde Ojo, ọkọ Iyalọja jẹnẹra, Fọlaṣade Tinubu-Ojo, to jẹ ọmọbibi Aṣiwaju Bọla Tinubu pẹlu awọn oloṣelu kan bii Sẹnetọ Dayọ Adeyẹye, Sẹnetọ Adesọji Akanbi ati bẹẹ bẹẹ lọ ni wọn ti bẹrẹ ipolongo ibo fun Tinubu.	Ọnarébù Oyètúndé Òjó, ọkọ Ìyálọ́jà jẹ́nẹ́rà, Fọláṣadé Tinúbú-Oj̀ó, tó jẹ́ ọmọbíbí Aṣíwájú Bọ́lá Tinubu pẹ̀lú àwọn olóṣèlú kan bíi Sẹ́nétọ̀ Dayọ̀ Adéyẹyè, Sẹ́nétọ̀ Adésọjí Àkànbí àti bẹ́ẹ̀ bẹ́ẹ̀ lọ ni wọ́n ti bẹ̀rẹ̀ ìpolongo ìbò fún Tinúbú.
Ohun ti Aṣejere gbọ ni pe awọn oloṣelu naa lawọn ti da ẹgbẹ kan silẹ, ti wọn pe ni SWAGA, ohun tẹgbẹ ọhun si duro fun ni bi Aṣiwaju Bọla Tinubu yoo ṣe di Aarẹ lọdun 2023.	Ohun tí Àṣejèrè gbọ́ ni pé àwọn olóṣèlú náà láwọn ti dá ẹgbẹ́ kan sílẹ̀, tí wọ́n pè ní SWAGA, ohun tẹ́gbẹ́ ọ̀hún sì dúró fún ni bí Aṣíwájú Bọ́lá Tinúbú yóò ṣe di Ààrẹ lọ́dún 2023.
Ọjọ Aje Mọnde ana lawọn oloṣelu yii lọ saafin Alaafin Ọyọ, Ọba Lamidi Adeyẹmi III, ati aafin Olubadan, Ọba Sọliu Adetunji lati gba ire lẹnu wọn, ki igbesẹ naa ba a le so eso rere.	Ọjọ́ Ajé Mọ́ńdè àná làwọn olóṣèlú yìí lọ sáàfin Aláàfin Ọ̀yọ́, Ọba Làmídì Adéyẹmí III, àti ààfin Olúbàdàn, Ọba Sọ́líù Adétúnjí láti gba ìre lẹ́nu wọn, kí ìgbésẹ̀ náà ba à le so èso rere.
Lara awọn to tun wa ninu ẹgbẹ naa ni Ọnarebu Bọsun Ọladele, Rotimi Makinde, Kafilat Ọgbara, Tọba Oke, Deji Jakande, Gboyega Okegbemi ati akọwe ijọba ipinlẹ Ondo tẹlẹ, Ifẹdayọ Abegunde.	Lára àwọn tó tún wà nínú ẹgbẹ́ náà ni Ọnarébù Bọ̀sún Ọládélé, Rótìmí Mákindé, Kafilat Ọ̀gbàrà, Tọ́ba Òkè, Dèjì Jákàńdè, Gbóyèga Òkégbèmí àti akọ̀wé ìjọba ìpínlẹ̀ Òǹdó tẹ́lẹ̀, Ifẹ́dayọ̀ Abégúndé.
Nigba ti wọn n sọrọ laafin awọn ọba alaye mejeeji, Dayọ Adeyẹye sọ pe Tinubu lo kaju ẹ julọ ninu gbogbo awọn to nifẹẹ sipo naa, ọrọ rẹ si da bii ti MKO Abiọla lọdun 1993 ni.	Nígbà tí wọn ń sọ̀rọ̀ láàfin àwọn ọba alayé méjèèjì, Dayọ̀ Adéyẹyè sọ pé Tinúbú ló kájú ẹ̀ jùlọ nínú gbogbo àwọn tó nífẹ̀ẹ́ sípo náà, ọ̀rọ̀ rẹ̀ sì dà bíi ti MKO Abíọ́lá lọ́dún 1993 ni.
Adeyẹye tun ni, awọn n lọ kaakiri lati polongo ni, ati pe irinajo naa kii ṣe toṣelu rara.	Adéyẹyè tún ni, àwọn ń lọ káàkiri láti polongo ni, àti pé ìrìnàjò náà kìí ṣe tòṣèlú rárá.
Ohun taa fẹ ni ki ọmọ Yoruba di aarẹ lọdun 2023, ẹni ti ọkan wa si fẹ ni Aṣiwaju Bọla Tinubu.	Ohun taa fẹ́ ni kí ọmọ Yorùbá di ààrẹ lọ́dún 2023, ẹni tí ọkàn wa sì fẹ́ ni Aṣíwájú Bọ́lá Tinúbú.
Sẹnetọ naa tun ni, bo tiẹ jẹ pe Tinubu ko ran awọn niṣẹ kan, sibẹ awọn wo iṣẹ takun-takun to ti ṣe nilẹ Yoruba, ati paapaa julọ nipinlẹ Eko, lawọn ṣe gba a lero lati mu irinajo naa pọn.	Sẹ́nétọ̀ náà tún ní, bó tiẹ̀ jẹ́ pé Tinúbú kò rán àwọn níṣẹ́ kan, síbẹ̀ àwọn wo iṣẹ́ takun-takun tó ti ṣe nílẹ̀ Yorùbá, àti pàápàá jùlọ́ ńìpínlẹ̀ Èkó, làwọ́n ṣe gbà á lérò láti mú ìrìnàjò náà pọ̀n.
Alaafin nigba to n fesi sọrọ wọn ni inu oun dun lati gba wọn lalejo laafin, o si loun gbagbọ ninu igbesẹ wọn.	Aláàfin nígbà tó ń fèsì sọ́rọ̀ wọn ní inú òun dùn láti gbà wọ́n lálejò láàfin, ó sì lóun gbàgbọ́ nínú ìgbésẹ̀ wọn.
Ọba Adeyẹmi sọ pe.	Ọba Adéyẹmí sọ pé.
Awa Yoruba gba pe eeyan kii yẹ majẹmu, boya a kọ ọ silẹ o, tabi a ko kọ ọ silẹ.	“Àwa Yorùbá gbà pé èèyàn kìí yẹ májẹ̀mú, bóyá a kọ ọ́ sílẹ̀ o, tàbí a kò kọ ọ́ sílẹ̀.
Olubadan ni tiẹ, sọ pe gbogbo awọn oloṣelu laafin oun wa ninu ṣiṣẹ silẹ fun, paapaa awọn ọmọ Yoruba.	”Olúbàdàn ní tiẹ̀, sọ pé gbogbo àwọn olóṣèlú láàfin òun wà nínú ṣíṣẹ sílẹ̀ fún, pàápàá àwọn ọmọ Yorùbá.
O di dandan fawọn to n ta bulọọku lati tẹ orukọ ileeṣẹ wọn sara bulọọku ti wọn n ṣe ta  Ọmọwe Afọlabi	Ó di dandan fáwọn tó ń ta búlọ́ọ̀kù láti tẹ orúkọ iléeṣẹ́ wọn sára búlọ́ọ̀kù tí wọn ń ṣe tà – Ọ̀mọ̀wé Afọlábí
Ọmọwe Afọlabi Abiọdun Tajudeen lọga agba ileeṣẹ Lagos State Testing & Materials Lab, to wa ninu ọgba PWC lOjodu Berger.	Ọ̀mọ̀wè Afọlábí Abíọ́dún Tajudeen lọ̀gá àgbà iléeṣẹ́ Lagos State Testing & Materials Lab, tó wà nínú ọgbà PWC l’Ójòdú Berger.
Ileeṣẹ yii lo n ṣayẹwo fun gbogbo ohun ikọle tawọn eeyan n lo lati fi kọle.	Iléeṣẹ́ yìí ló ń ṣàyẹ̀wò fún gbogbo ohun ìkọ́lé táwọn èèyàn ń lò láti fi kọ́lé.
Wọn ba Aṣejere sọrọ laipẹ yii lori awọn iṣẹ ti wọn n ṣe nileeṣẹ wọn.	Wọ́n bá Àṣejèrè sọ̀rọ̀ láìpẹ́ yìí lórí àwọn iṣẹ́ tí wọn ń ṣe níléeṣẹ́ wọn.
Ohun ti wọn ba SAM AKINROLE sọ ree.	Ohun tí wọn bá SAM AKÍNRÓLÉ sọ rèé.
Ẹ jẹ ka mọ nipa yin ati ileeṣẹ yin?Orukọ mi ni Ọmọwe Afọlabi Abiọdun Tajudeen, emi ni ọga agba ileeṣẹ Lagos State Testing & Materials Lab, to wa ninu ọgba PWC ni Ojodu Berger.	Ẹ jẹ́ ká mọ̀ nípa yín àti iléeṣẹ́ yín?Orúkọ mi ni Ọ̀mọ̀wé Afọlábi Abíọ́dún Tajudeen, èmi ni ọ̀gá àgbà iléeṣẹ́ Lagos State Testing & Materials Lab, tó wà nínú ọgbà PWC ní Òjòdú Berger.
Ileeṣẹ yii lo n ṣe ayẹwo fun gbogbo awọn ohun eelo ikọle taa n lo.	Iléeṣẹ́ yìí ló ń ṣe àyẹ̀wò fún gbogbo àwọn ohun èèlò ìkọ́lé taa ń lò.
O di dandan fun gbogbo ẹni to ba fẹẹ kọle to ju ile onilẹ lọ lati waa gbaṣẹ lọwọ ileeṣẹ wa.	Ó di dandan fún gbogbo ẹni tó bá fẹ́ẹ́ kọ́lé tó ju ilé onílẹ́ lọ láti wáá gbàṣẹ lọ́wọ́ iléeṣẹ́ wa.
Mo ṣẹṣẹ gbaṣẹ yii ni, iyẹn ni pe oṣu to kọja ni mo de ori aga yii.	Mo ṣẹ̀ṣẹ̀ gbàṣẹ yìí ni, ìyẹn ni pé oṣù tó kọjá ni mo dé orí àga yìí.
Ẹni ba fẹẹ kọle, to fẹẹ kọle gbigbe, tabi kọle itaja, to ba ti ju ile ilẹ to jẹ ile oloke kan ati bẹẹ bẹẹ lọ, o lẹtọọ lati waa ba wa, ka lọọ ṣayewo lori ilẹ to fẹẹ kọle si, a ni awọn manṣinni taa maa n lo lati fi ṣe ayẹwo ile yẹn, lati mọ boya ilẹ ti wọn fẹẹ kọle si le gba ile oloke ti wọn fẹẹ kọ sori ẹ, yoo tun sọ fun wa, iru ipilẹ ti wọn fẹẹ ṣe sori ilẹ yẹn.	Ẹni bá fẹ́ẹ́ kọ́lé, tó fẹ́ẹ́ kọ́lé gbígbé, tàbí kọ́lé ìtajà, tó bá ti ju ilé ilẹ̀ tó jẹ́ ilé olókè kan àti bẹ́ẹ̀ bẹ́ẹ̀ lọ, ó lẹ́tọ̀ọ́ láti wáá bá wa, ká lọọ ṣàyèwò lórí ilẹ̀ tó fẹ́ẹ́ kọ́lé sí, à ní àwọn manṣíǹnì táa máa ń lò láti fi ṣe àyẹ̀wò ilé yẹn, láti mọ̀ bóyá ilẹ́ tí wọn fẹ́ẹ́ kọ́lé sí lè gba ilé olókè tí wọn fẹ́ẹ́ kọ́ sórí ẹ̀, yóò tún sọ fún wa, irú ìpìlẹ̀ tí wọ́n fẹ́ẹ́ ṣe sórí ilẹ̀ yẹn.
Lẹyin eyi, o tun di dandan fun ẹni to fẹẹ kọle, lati wa sọdọ wa, ki a le yẹ awọn ohun eelo ikọle to fẹẹ lo wo.	Lẹ́yìn èyí, ó tún di dandan fún ẹni tó fẹ́ẹ́ kọ́lé, láti wá sọ́dọ̀ wa, kí a lè yẹ àwọn ohun èèlò ìkọ́lé tó fẹ́ẹ́ lò wò.
Ki lawọn nnkan ti ẹ n yẹwo gan an?Akọkọ ni omi ti wọn n lo lati fi kọle, nitori omi nigba mi-in, to ba ni asiidi to pọ ju, o maa n yọ awọn ohun eelo ikọle lẹnu, bi ẹ ba gbe simẹnti ati okuta ati iyẹpẹ silẹ, ẹ gbọdọ fi omi kun un lati fi kọle.	Kí làwọn nǹkan tí ẹ ń yẹ̀wò gan an?Àkọ́kọ́ ni omi tí wọn ń lò láti fi kọ́lé, nítorí omi nígbà mí-ìn, tó bá ní ásììdì tó pọ̀ jù, ó máa ń yọ àwọn ohun èèlò ìkọ́lé lẹ́nu, bí ẹ bá gbé sìmẹ́ntì àti òkúta àti iyẹ̀pẹ̀ sílẹ̀, ẹ gbọdọ̀ fi omi kún un láti fi kọ́lé.
Awọn to n lo omi inu koto idaminu, iyen kọta, ewu ni fun wọn, nitori oil tawọn mẹkaniiki n lo, inu kọta lo n lọ, omi idọti gbogbo lo wa nibẹ.	Àwọn tó ń lo omi inú kòtò ìdaminù, ìyen kọ́tà, ewu ni fún wọn, nítorí oil táwọn mẹ́káníìkì ń lò, inú kọ́tà ló ń lọ, omi ìdọ̀tí gbogbo ló wà níbẹ̀.
Awọn to n lo omi odo mi in naa, o lewu, awọn mi-in le fẹẹ pẹja, ki wọn da gamalin sinu omi lati pẹja, bi wọn ba lo awọn iru omi bẹẹ lati fi po simẹnti tabi kọle, ewu nla nile yẹn wa, bẹẹ naa lo si tun jẹ fun awọn irin ti wọn fẹẹ lo lara ile yẹn, nitori diẹdiẹ nirin yẹn yoo maa jẹ, ko ni jẹ ki irin lagbara mọ.	Àwọn tó ń lo omi odò mí ìn náà, ó léwu, àwọn mí-ìn lè fẹ́ẹ́ pẹja, kí wọn da gamalin sínú omi láti pẹja, bí wọn bá lo àwọn irú omi bẹ́ẹ̀ láti fi po símẹ́ntì tàbí kọ́lé, ewu ńlá nilé yẹn wà, bẹ́ẹ̀ náà ló sì tún jẹ́ fún àwọn irin tí wọ́n fẹ́ẹ́ lò lára ilé yẹn, nítorí díẹ̀díẹ̀ nirin yẹn yóò máa jẹ, kò ní jẹ́ kí irin lágbára mọ́.
Lẹyin eyi nkọ?A tun maa wo iyẹpẹ ti wọn n lo, awọn iyẹpẹ kan wa to jẹ ti iyọ ni, ko dara fun ile kikọ, okuta ti wọn fẹẹ lo naa, a gbọdọ yẹ ẹ wo, kii ṣe oniyẹpẹ, o gbọdọ mọ tonitoni.	Lẹ́yìn èyí ńkọ́?A tún máa wo iyẹ̀pẹ̀ tí wọn ń lò, àwọn iyẹ̀pẹ̀ kán wà tó jẹ́ ti iyọ̀ ni, kò dára fún ilé kíkọ́, òkúta tí wọ́n fẹ́ẹ́ lò náà, a gbọ́dọ̀ yẹ̀ ẹ́ wò, kìí ṣe oníyẹ̀pẹ̀, ó gbọ́dọ̀ mọ́ tónítóní.
Irin ti wọn fẹẹ fi ṣe e naa gbọdọ jẹ aridaju, o gbọdọ jẹ eyi to wa ninu aworan ti wọn ṣe fun ile ti wọn fẹẹ kọ yẹn, awọn ayẹwo ti wọn n ṣe niyẹn.	Irin tí wọ́n fẹ́ẹ́ fi ṣe é náà gbọdọ̀ jẹ́ àrídájú, ó gbọdọ̀ jẹ́ èyí tó wà nínú àwòrán tí wọ́n ṣe fún ilé tí wọ́n fẹ́ẹ́ kọ́ yẹn, àwọn àyẹ̀wò tí wọ́n ń ṣe nìyẹn.
Awọn ileeṣẹ wo lẹ n ṣiṣẹ pẹlu?A ni ajọṣepọ pẹlu awọn LABSCA, iyẹn ileeṣẹ ijọba to n ṣe ayẹwo ile.	Àwọn iléeṣẹ́ wo lẹ̀ ń ṣiṣẹ́ pẹ̀lú?A ní àjọṣepọ̀ pẹ̀lú àwọn LABSCA, ìyẹn iléeṣẹ́ ìjọba tó ń ṣe àyẹ̀wò ilé.
A jọ maa n ṣiṣẹ wọnu ara wọn ni.	A jọ máá ń ṣiṣẹ́ wọnú ara wọn ni.
Wọn maa n pe wa ki wọn too bẹrẹ iṣẹ paapaa.	Wọ́n máa ń pè wá kí wọ́n tóó bẹ̀rẹ̀ iṣẹ́ pàápàá.
Lẹnu ọjọ mẹta yii naa, a lọ si ọdọ awọn to n ṣe bulọọku.	Lẹ́nu ọjọ́ mẹ́ta yìí náà, a lọ sí ọ̀dọ̀ àwọn tó ń ṣe búlọ́ọ̀kù.
Ki lajọṣepọ yin pẹlu awọn onileeṣẹ bulọọku atawọn birikila?Ohun ti mo kọkọ beere niyẹn, wọn sọ fun mi pe wọn ti ṣepade pẹlu awọn oniṣẹ ọwọ yẹn, paapaa awọn to n ta irin, ti wọn n ta bulọọku, atawọn difẹlọpa ati bẹẹ bẹẹ lọ.	Kí làjọṣepọ̀ yín pẹ̀lú àwọn oníléeṣẹ́ búlọ́ọ̀kù àtàwọn bíríkilà?Ohun tí mo kọ́kọ́ béèrè nìyẹn, wọ́n sọ fún mi pé wọ́n ti ṣèpàdé pẹ̀lú àwọn oníṣẹ́ ọwọ́ yẹn, pàápàá àwọn tó ń ta irin, tí wọn ń ta búlọ́ọ̀kù, àtàwọn dìfẹ́lọ́pà àti bẹ́ẹ̀ bẹ́ẹ̀ lọ.
Mo ti ba wọn ṣepade, igba ti mo tun de ibi naa, mo tun ba awọn to n ṣe bulọọku lEkoo ṣepade.	Mo ti bá wọn ṣèpàdé, ìgbà tí mo tún dé ibí náà, mo tún bá àwọn tó ń ṣe búlọ́ọ̀kù l’Ékòó ṣèpàdé.
Ṣugbọn mo ri i pe ọpọ awọn to n ṣiṣẹ bulọọku wọn kii ṣe ọmọ ẹgbẹ, ṣugbọn ohun ti awa fẹẹ ṣe ni pe ki gbogbo wọn wa loju kan.	Ṣùgbọ́n mo rí i pé ọ̀pọ̀ àwọn tó ń ṣiṣẹ́ búlọ́ọ̀kù wọn kìí ṣe ọmọ ẹgbẹ́, ṣùgbọ́n ohun tí àwa fẹ́ẹ́ ṣe ni pé kí gbogbo wọn wà lójú kan.
A ti n lọ kaakiri, a ti lọ si Alimọṣọ.	A ti ń lọ káàkiri, a ti lọ sí Àlímọ̀ṣọ́.
Ọrọ awọn difẹlọpa nkọ?	Ọ̀rọ̀ àwọn dìfẹ́lọ́pà ńkọ́?
Eyi nikan kọ, awọn to n kọle, a ti sọ fun wọn, a n sọ fun wọn pe ki wọn maa lo awọn eroja to yẹ, loootọ ere nla lawọn eeyan wa n fẹ, ṣugbọn eyi ko le ṣiṣẹ pẹlu ile kikọ, a ti sọ fun awọn difẹlọpa, ohun taa fi n ṣe awọn ayẹwo yẹn wa nileeṣẹ wa nibi.	Èyí nìkan kọ́, àwọn tó ń kọ́lé, a ti sọ fún wọn, à ń sọ fún wọn pé kí wọ́n máa lo àwọn èròjà tó yẹ, lóòótọ́ èrè ńlá làwọn èèyàn wa ń fẹ́, ṣùgbọ́n èyí kò le ṣiṣẹ́ pẹ̀lú ilé kíkọ́, a ti sọ fún àwọn dìfẹ́lọ́pà, ohun táa fí n ṣe àwọn àyẹ̀wò yẹn wà níléeṣẹ́ wa níbí.
A ni awọn irinṣẹ lọpọlọpọ, ọpọ awọn bulọọku taa ko ni wọn ko kaju iwọn, oju wọn la ti n fọ awọn bulọọku naa, awọn naa n foju ri i.	À ní àwọn irinṣẹ́ lọ́pọ̀lọpọ̀, ọ̀pọ̀ àwọn búlọ́ọ̀kù táa kó ni wọn kò kájú ìwọ̀n, ojú wọn la ti ń fọ́ àwọn búlọ́ọ̀kù náà, àwọn náà ń fojú ri i.
Ọpọ wọn la ti tileeṣẹ wọn pa, a ti pe wọn ki wọn waa ba wa tọwọ bọwe adehun, ki wọn si sọ fun wa pe awọn ṣetan lati tẹle alaalẹ ijọba nitori aabo ilu naa ni.	Ọ̀pọ wọn la ti tiléeṣẹ́ wọn pa, a ti pè wọ́n kí wọ́n wáá bá wa tọwọ́ bọ̀wé àdéhùn, kí wọn sì sọ fún wa pé àwọn ṣetán láti tẹ̀lé àlàálẹ̀ ìjọba nítorí ààbò ìlú náà ni.
Ẹ sọ fun wa diẹ lara awọn alaalẹ yẹn?	Ẹ sọ fún wa díẹ̀ lára àwọn àlàálẹ̀ yẹn?
Bẹẹ naa la tun n sọ fun gbogbo wọn pe o di dandan ki wọn maa fi orukọ ileeṣẹ wọn sara bulọọku ti wọn n ta fun awọn birikila, ati nọmba foonu wọn, ki a le mọ bi ile ba wo, ki a le mọ ibi ti a maa wa onibulọọku yẹn si.	Bẹ́ẹ̀ náà la tún ń sọ fún gbogbo wọn pé ó di dandan kí wọ́n máa fi orúkọ iléeṣẹ́ wọn sára búlọ́ọ̀kù tí wọ́n ń tà fún àwọn bíríkilà, àti nọ́ḿbà fóònù wọn, kí a lè mọ̀ bí ilé bá wó, kí a lè mọ ibi tí a máa wá oníbúlọ́ọ̀kù yẹn sí.
A ti n lọ kaakiri ori redio ati tẹlifiṣan lati kilọ fun wọn.	A ti ń lọ káàkiri orí rédíò àti tẹlifíṣàn láti kìlọ̀ fún wọn.
Awọn araalu maa n saaba bẹru ilana tijọba maa n gbe kalẹ lati tẹle, bawo le ṣe fẹẹ ṣe e to fi maa rọ wọn lọrun?	Àwọn aráàlú máa ń sáábà bẹ̀rù ìlànà tíjọba máa ń gbé kalẹ̀ láti tẹ̀lé, báwo le ṣe fẹ́ẹ́ ṣe é tó fi máa rọ̀ wọ́n lọ́rùn?
Ilana yẹn rọrun, o si kere, taa ba fẹẹ ṣayewo, wọn maa lọọ sanwo sapo ijọba, ti wọn ba sanwo tan, wọn a mu risiiti waa ba wa, laarin ọsẹ meji, awọn oṣiṣẹ wa maa de ibi iṣẹ yẹn, abajade si maa jade laarin ọsẹ meji, kii ṣe ohun to ni eeyan lara.	Ìlànà yẹn rọrùn, ó sì kéré, táa bá fẹ́ẹ́ ṣàyèwò, wọ́n máa lọọ sanwó sápò ìjọba, tí wọ́n bá sanwó tán, wọn á mú rìsíìtì wáá bá wa, láàrin ọ̀sẹ̀ méjì, àwọn òṣìṣẹ́ wa máa dé ibi iṣẹ́ yẹn, àbájáde sì maa jáde láàrin ọ̀sẹ̀ méjì, kìí ṣe ohun tó ni èèyàn lára.
Owo ọhun si kere wọn tun yatọ sira wọn.	Owó ọ̀hún sì kéré wọ́n tún yàtọ̀ síra wọn.
Iye ti ẹni to wa ni Lẹkki maa san yato si iye ti ẹni to wa ni Alimọṣọ ati Ikẹja maa san.	Iye tí ẹni tó wà ní Lẹ́kkí máa san yàtò sí iye tí ẹni tó wà ní Àlímọ̀ṣọ́ àti Ìkẹjà máa san.
Njẹ ẹ ti n ba awọn adari ọja naa sọrọ paapaa nipa tawọn difẹlọpa ti wọn n ko ọja kiri?A ti n gbe igbesẹ lori iyẹn naa, a fẹẹ kọ lẹta si iyalọja lati lọọ ba wọn ṣepade, ki wọn mọ pe bi wọn ba fẹẹ kọ ọja, bi wọn ba fẹẹ kọ ileetaja nla, o lawọn igbesẹ ti wọn gbọdọ gbe, laipẹ la maa lọọ ba wọn, a maa lọọ ba wọn laipẹ.	Ǹjẹ́ ẹ ti ń bá àwọn adarí ọjà náà sọ̀rọ̀ pàápàá nípa tàwọn dìfẹ́lọ́pà tí wọn ń kó ọjà kiri?A ti ń gbé ìgbésẹ̀ lórí ìyẹn náà, a fẹ́ẹ́ kọ lẹ́tà sí ìyálọ́jà láti lọọ bá wọn ṣèpàdé, kí wọ́n mọ̀ pé bí wọ́n bá fẹ́ẹ́ kọ́ ọjá, bí wọn bá fẹ́ẹ́ kọ́ iléètajà ńlá, ó láwọn ìgbésẹ̀ tí wọ́n gbọdọ̀ gbé, láìpẹ́ la máa lọọ bá wọn, a máa lọọ bá wọn láìpẹ́.
Wọn dana sun aafin Ọba Akiolu lEkoo	Wọ́n dáná sun ààfin Ọba Akiolú l’Ékòó
Awọn ọdọ ti wọn n fẹhonu han ti dana sun aafin Ọba Eko, Ọba Rilwanu Akiolu to wa ni Iga Idunganran, ni Isalẹ Eko.	Àwọn ọ̀dọ́ tí wọ́n ń fẹ̀hónú hàn ti dáná sun ààfin Ọba Èkó, Ọba Rilwanu Akiolú tó wà ní Ìga Ìdúnganran, ní Ìsàlẹ̀ Èkó.
Bo tiẹ jẹ pe ohun taa gbọ ni pe alaafia ni kabiyesi wa, wọn ni loju ẹsẹ ni wọn ti ko awọn ṣoja lọ si aafin naa lati pese aabo to peye fun kabiyesi.	Bó tiẹ̀ jẹ́ pé ohun táa gbọ́ ni pé àlááfíà ni kábíyèsí wà, wọ́n ní lójú ẹsẹ̀ ni wọ́n ti kó àwọn ṣójà lọ sí ààfin náà láti pèsè ààbò tó péye fún kábíyèsí.
Wahala yii ṣẹyọ lẹyin ibọn tawọn ṣoja yin lu awọn to n fẹhonu kan ni Lekki, lEkoo fun ti ENDSARS.	Wàhálà yìí ṣẹ́yọ lẹ́yìn ìbọn táwọn ṣójà yìn lu àwọn tó ń fẹ̀hónú kàn ní Lékkí, l’Ékòó fún ti ENDSARS.
Ile-ẹjọ paṣẹ pe ki olukọ Yunifasiti da miliọnu mẹsan-an naira pada	Ilé-ẹjọ́ pàṣẹ pé kí olùkọ́ Yunifásítì dá mílíọ̀nù mẹ́sàn-án náírà padà
Ileẹjọ to n bojuto ọrọ awọn oṣiṣẹ nilẹ wa, eyi ti wọn n pe ni National Industrial Court of Nigeria (NICN), to fikalẹ siluu Eko ti faṣẹ si bi wọn ṣe le olukọ ileewe Yunifasiti Eko, LASU, Ọmọwe Fatimat Oluwatoyin Bakare.	Iléẹjọ́ tó ń bójútó ọ̀rọ̀ àwọn òṣìṣẹ́ nílẹ̀ wa, èyí tí wọ́n ń pè ní National Industrial Court of Nigeria (NICN), tó fìkàlẹ̀ sílùú Èkó ti fàṣẹ́ sí bí wọ́n ṣe lé olùkọ́ iléèwé Yunifásítì Èkó, LASU, Ọ̀mọ̀wé Fatimat Olúwatóyìn Bákàrè.
Bakan naa ladajọ tun paṣẹ pe ki obinrin naa da miliọnu mẹsan-an naira o le pada laarin ọsẹ meji.	Bákan náà ladájọ́ tún pàṣẹ́ pé kí obìnrin náà dá mílíọ̀nù mẹ́sàn-án náírà ó le padà láàrín ọ̀sẹ̀ méjì.
Ọdun 2017 nileewe Yunifasiti LASU le obinrin yii kuro lẹnu iṣẹ, nitori ti ko wa sibi iṣẹ fun igba pipẹ.	Ọ̀dun 2017 niléèwé Yunifásítì LASU lé obìnrin yìí kúrò lẹ́nu iṣẹ́, nítorí tí kò wá síbi iṣẹ́ fún ìgbà pípẹ́.
N loun naa ba gba ileẹjọ lọ, pe ọna ti wọn gba yọ oun kuro lẹnu iṣẹ ko tọna, bẹẹ ni ko ba ofin mu, lẹyin to ti kọwe ifẹyinti ninu oṣu kẹta, oṣu kinni, ọdun 2016.	N lòun náà bá gba iléẹjọ́ lọ, pé ọ̀nà tí wọ́n gbà yọ́ òun kúrò lẹ́nu iṣẹ́ kò tọ̀nà, bẹ́ẹ̀ ni kò bá òfin mu, lẹ́yìn tó ti kọ̀wé ìfẹ̀yìntì nínú oṣù kẹta, oṣù kínní, ọdún 2016.
Ṣugbọn agbẹjọro ileewe naa nileẹjọ sọ pe obinrin yii ko tẹle ilana ati adehun to wa laarin oun ati ileewe naa, eyi ti wọn jọ tọwọ bọ.	Ṣùgbọ́n agbẹjọ́rò iléèwé náà níléẹjọ́ sọ pe obìnrin yìí kò tẹ̀lé ìlànà àti àdéhùn tó wà láàrín òun àti iléèwé náà, èyí tí wọ́n jọ tọwọ́ bọ̀.
Nitori lọwọ ileewe naa lo ti gba owo to lọọ fi kawe niluu oyinbo lati kẹkọọ gboye ọmọwe, nileewe Yunifasiti to wa niluu Sweden.	Nítorí lọ́wọ́ iléèwé náà ló ti gba owó tó lọọ fi kàwé nílùú òyìnbó láti kẹ́kọ̀ọ́ gboyè ọ̀mọ̀wé, níléèwé Yunifásitì tó wà nílùú Sweden.
Ileewe naa sọ pe obinrin yii si n jẹ yunifasiti lowo, owo tiye rẹ to miliọnu mẹsa-an naira, to jẹ owo to gba lasiko to lọọ kẹkọọ niluu oyinbo, nitori oṣooṣu ni LASU n sanwo fun un, lati ran an lọwọ.	Iléèwé náà sọ pé obìnrin yìí sì ń jẹ yunifásitì lówó, owó tíye rẹ̀ tó mílíọ̀nù mẹ́sà-án náírà, tó jẹ́ owó tó gbà lásìkò tó lọọ kẹ́kọ̀ọ́ nílùú òyìnbó, nítorí oṣooṣù ní LASU ń sanwó fún un, láti ràn án lọ́wọ́.
Adajọ I.J.	Adájọ́ I.J.
Essien nigba to n gbẹjọ naa sọ pe ọna ti ileewe LASU gba lati le obinrin yii kuro lẹnu iṣẹ ba ofin mu, nitori ṣadeede lo fi iṣẹ silẹ lọdun 2017, ninu oṣu kẹsan an, ọdun naa, lai gbaṣẹ.	Essien nígbà tó ń gbẹ́jọ́ náà sọ pé ọ̀nà tí iléèwé LASU gbà láti lé obìnrin yìí kúrò lẹ́nu iṣẹ́ bá òfin mu, nítorí ṣàdéédé ló fi iṣẹ́ silẹ́ lọ́dún 2017, nínú oṣù kẹsàn án, ọdún náà, láì gbàṣẹ.
Adajọ ni, awọn ẹri to wa niwaju ileẹjọ fihan pe loootọ ni ọmọbinrin yii lọọ kẹkọọ niluu Sweden fun ọdun mẹrin laarin ọjọ kinni, oṣu kẹta, ọdun 2011 si ọjọ kejidinlọgbọn, oṣu keji, ọdun 2015.	Adájọ́ ní, àwọn ẹ̀rí tó wà níwájú iléẹjọ́ fihàn pé lóòótọ́ ni ọmọbìnrin yìí lọọ kẹ́kọ̀ọ́ nílùú Sweden fún ọdún mẹ́rin láàrin ọjọ́ kínní, oṣù kẹta, ọdún 2011 sí ọjọ́ kejìdínlọ́gbọ̀n, oṣú kejí, ọdún 2015.
O ni, iwadii fihan pe ileewe LASU lo sanwo ileewe obinrin yii, gẹgẹ bo ṣe wa ninu iwe adehun wọn.	Ó ní, ìwádìí fihàn pé iléèwé LASU ló sanwó iléèwé obìnrin yìí, gẹ́gẹ́ bó ṣe wà nínú ìwé àdéhùn wọn.
O ni, obinrin yii fidi owo oṣu tileewe san fun un mulẹ, eyi lo mu kileẹjọ paṣẹ pe ki obinrin naa da owo oṣu ti wọn san fun un pada, tiye rẹ to miliọnu mẹsan-an naira.	Ó ní, obìnrin yìí fìdí owó oṣù tíléèwé san fún un múlẹ̀, èyí ló mú kíléẹjọ́ pàṣẹ pé kí obìnrin náà dá owó oṣù tí wọn san fún un padà, tíye rẹ̀ tó mílíọ̀nù mẹ́sàn-án náírà.
Loootọ ijọ Deeper Life ni mo n lọ, ṣugbọn iṣẹ iṣegun ibilẹ ni mo n ṣe	‘Lóòótọ́ ìjọ Deeper Life ni mò ń lọ, ṣùgbọ́n iṣẹ́ ìṣègùn ìbílẹ̀ ni mò ń ṣe’
Ogbeni Bayo Abraham Lawal je pataki lara awon elegboogi ibilẹ ti wọn po nilana igbalode lati se orisiirisi iwosan fun aisan ara eniyan.	Ògbéni Báyò Abraham Lawal jé pàtàkì lára àwon elégbòogi ìbílẹ̀ tí wọ́n pò nílànà ìgbàlódé láti se orísìírìsí ìwòsàn fún àìsàn ara ènìyàn.
Ọmọ bibi ilu Abeokuta ni Ọgbeni Lawal ṣugbọn Ibadan lo fi ṣebujoko rẹ, nibi to ti ta awon oogun lorisiirisi.	Ọmọ bíbí ìlú Abéòkúta ni Ọgbéni Lawal ṣùgbọ́n Ìbàdàn ló fi ṣebùjòkò rẹ̀, níbi tó tí ta àwon òògùn lórísìírìsí.
Ọpọ awon eniyan ni igbooro ilu Ibadan ti won ti lo ogun ti baba naa se fun itoju ara lorisiirisi, won si ti jerii si ise rere ti baba naa gunle.	Ọ̀pọ̀ àwon ènìyàn ní ìgbooro ìlú Ìbàdàn tí won ti lo ògùn tí bàbá náà se fún ìtójú ara lórísìírìsí, wón sì ti jérìí sí isé rere tí bàbá náà gùnlé.
E pe e si 07042662500.	E pè é sí 07042662500.
Ohun ti won ba OLUSEYI ONI so ree	Ohun tí won bá OLÚSÈYÍ ÒNÍ so rèé
Aṣejere: Ẹ sọ nipa iṣe yin fun wa?	Àṣejèrè: Ẹ sọ nípa iṣé yín fún wa?
Ọgbẹni Lawal: Iṣẹ ti mo yan laayo niṣẹ oogun ibile lati maa wo eniyan san (Herbal health Doctor) ṣugbọn temi yato si ti babalawo, ewe ati egbo la maa n lo, a kii pọfọ bii ti babalawo, nitori mo jẹ onigbagbo ododo ninu ijọ Deeper Life Bible Church, ile ijọsin yii ko fi aye gba wa lati maa pọfọ tabi maa ṣagbẹrẹ.	Ọ̀gbẹ́ni Lawal: Iṣẹ́ tí mo yàn láàyò niṣẹ́ òògùn ìbílè láti máa wo ènìyàn sàn (Herbal health Doctor) ṣùgbọ́n tèmi yàtò sí ti babaláwo, ewé àti egbò la máa ń lò, a kìí pọfọ̀ bíi ti babaláwo, nítorí mo jẹ́ onígbàgbó òdodo nínú ìjọ Deeper Life Bible Church, ilé ìjọsìn yìí kò fi àyè gbà wá láti máa pọfọ̀ tàbí máa ṣágbẹ́rẹ́.
Aṣejere: Bawo lẹ ṣe bẹrẹ iṣẹ yii?	Àṣejèrè: Báwo lẹ ṣe bẹ̀rẹ̀ iṣẹ̀ yìí?
Ọgbẹni Lawal: Nigba ti mo jade ile iwe, mo ni oore ọfẹ lati ṣiṣẹ ni orisiirisi ile iṣẹ, ṣugbọn ni akoko kan ti mo fiṣẹ silẹ ni Kanfacha ni mo pinnu lati waa tẹdo si Ibadan pẹlu awon mọlẹbi mi.	Ọ̀gbẹ́ni Lawal: Nígbà tí mo jáde ilé ìwé, mo ní oore ọ̀fẹ́ láti ṣiṣẹ́ ní orísìírìsí ilé iṣẹ́, ṣùgbọ́n ní àkókò kan tí mo fiṣẹ́ sílẹ̀ ní Kànfàchà ni mo pinnu láti wáá tẹ̀dó sí Ìbàdàn pẹ̀lú àwon mọ̀lẹ́bí mi.
Ni akoko yii lọdun 1987 mo maa gba ọja lati ọdọ ọga mi; iyen Alaaji Saka Magro ni Oke Baalẹ niluu Oṣogbo, ọdọ baba yii ni mo ti maa gba agbo ti maa tun lọọ tun un ta kaakiri, paapaa nIbadan ati Eko.	Ní àkókò yìí lọ́dún 1987 mo máa gba ọjà láti ọ̀dọ̀ ọ̀gá mi; ìyen Alaaji Saka Magro ní Òkè Baálẹ̀ nílùú Òṣogbo, ọ̀dọ̀ bàbá yìí ni mo ti máa gba àgbo tí màá tún lọọ tún ún tà káàkiri, pàápàá ń’Ìbàdàn àti Èkó.
Akoko yii ni mo ri i pe ogun yii nitẹẹwọgba lọdọ awon eniyan, eyi lo wu mi lori ti mo fi kọ iṣẹ naa lọdọ Alaaji yii fọdun mejila ti mo fi ba a ṣiṣẹ agbo tita.	Àkókò yìí ni mo rí i pé ògùn yìí nítẹ̀ẹ́wọ́gbà lọ́dọ̀ àwon ènìyàn, èyí ló wú mi lórí tí mo fi kọ́ iṣẹ́ náà lọ́dọ̀ Alaaji yìí fọ́dún méjìlá tí mo fi bá a ṣiṣẹ́ àgbo títà.
Aṣejerekinni Erongba yin lori Iṣẹ yii?	Àṣejèrè…kínni Èròńgbà yín lórí Iṣẹ́ yìí?
Ọgbẹni LawalẸṣee pupọ.	Ọ̀gbẹ́ni Lawal…Ẹṣeé púpọ̀.
Erongba mi ni wipe mo ri pe Orisiirisi Aisan pọ pupọ ni ode Oni, mo wa ṣe akiyesi pe ogun Ibilẹ ti mo gbe dani ati eyi ti mo kọ jẹ awogba aisan ti o lee ṣe ọmọ araye loore.	Èròńgbà mi ni wípé mo ri pé Orísìírìsí Àìsàn pọ̀ púpọ̀ ní òde Òní, mo wá ṣe àkíyèsí pé ògùn Ìbílẹ̀ tí mo gbé dání àti èyí tí mo kọ́ jẹ́ awogba àìsàn tí ó leè ṣe ọmọ aráyé lóore.
mo joko ni oru ọjọ kan mo si woye pe Ọlọrun fun mi ni ore ọfẹ lati kapa Ọgbọn aisan eyi tumọ si wipe mo ni ore ọfẹ lati wo orisiirisi aisan ti o to ọgbọn laisi wahala Kankan.	mo jókò ní òru ọjọ́ kan mo sì wòye pé Ọlọ́run fún mi ní ore ọ̀fẹ́ láti kápá Ọgbọ̀n àìsàn èyí túmọ̀ sí wípé mo ní ore ọ̀fẹ́ láti wo orísìírìsí àìsàn tí ó tó ọgbọ̀n láìsí wàhálà Kankan.
Eyi lo je ki fun iyawo mi ni mẹwaa, ọmọ mi ni mẹwaa ti emi naa si mojuto mẹwaa to lagbara ninu wọn ni aisan jẹjẹrẹ, ati aisan ti awon eniyan maa pe e ni kogboogun iyẹn HIV Irọ patapata ni eyi, arun yii gboogun, oṣu mẹta pere ni maa fi wo ẹni to ba ni aisan naa san patapata.	Èyí ló jé ki fún ìyàwó mi ní mẹ́wàá, ọmọ mi ní mẹ́wàá tí èmi náà sì mójútó mẹ́wàá tó lágbára nínú wọn ni àìsàn jẹjẹrẹ, àti àìsàn tí àwon ènìyàn máa pè è ní kògbóògùn ìyẹn HIV Irọ́ pátápátá ni èyí, àrùn yìí gbóògùn, oṣù mẹ́ta péré ni màá fi wò ẹni tó bá ní àìsàn náà san pátápátá.
Aṣejere: Awon oogun wo lo wa ni ikawo yin ni akoko yii fun iwulo awon eniyan wa?	Àṣejèrè: Àwon òògùn wo ló wà ní ìkáwó yín ní àkókò yìí fún ìwúlò àwon ènìyàn wa?
Ọgbẹni Lawal: Ogun fun aisan jẹdọjẹdọ, aisan HIV, jẹjẹrẹ, ogun fun ẹni ti ko loyun iju, ogun fun ọlọ inu to maa mu obinrin, ogun fun atọ ọmọkunrin to ba san, ogun fun aisan oju, ẹjẹ riru tabi itọ suga, ogun fun arun rọpa rọsẹ ogun fun ọgbẹ inu ati ipake, awon miiran tun wa ti a ko lee sọ tan.	Ọ̀gbẹ́ni Lawal: Ògùn fún àìsàn jẹ̀dọ̀jẹ̀dọ̀, àìsàn HIV, jẹjẹrẹ, ògùn fún ẹni tí kò lóyún ìju, ògùn fún ọlọ inú tó máa mú obìnrin, ògùn fún àtọ̀ ọmọkùnrin tó bá sàn, ògùn fún àìsàn ojú, ẹ̀jẹ̀ ríru tàbí ìtọ̀ súgà, ògùn fún àrùn rọpá rọsẹ̀ ògùn fún ọgbẹ́ inú àti ìpákè, àwon mìíràn tún wà tí a kò leè sọ tán.
Aṣejere: Ọjọ wo ninu yin dun ju lẹnu iṣẹ yii ati ọjọ wo lọjọ ipenija?	Àṣejèrè: Ọjọ́ wo ninú yín dùn jù lẹ́nu iṣẹ́ yìí àti ọjọ́ wo lọjọ́ ìpèníjà?
Ọgbẹni Lawal: Ọjọ ti inu mi dun ju lọjọ ti won pe gbe mi lọ si afin Seriki Sasa, Ọba awọn Hausa, latari pe ọkan ninu wọn ni arun HIV, ọkunrin yii ko arun naa ran iyawo rẹ, o si ti ku, ṣugbọn Ọlọrun wo ọkunrin naa san, lati ọwọ mi.	Ọ̀gbẹ́ni Lawal: Ọjọ́ tí inú mi dùn jù lọjọ́ tí wón pè gbé mi lọ sí àfin Séríkí Sásá, Ọba àwọn Hausa, látàrí pé ọ̀kan nínú wọn ní àrùn HIV, ọkùnrin yìí kó àrùn náà ran ìyàwó rẹ̀, ó sì ti kú, ṣùgbọ́n Ọlọ́run wo ọkùnrin náà sàn, láti ọwọ́ mi.
Ọjọ ipenija pọ lẹnu iṣẹ yii, ṣugbọn Ọlọrun mumi bori rẹ.	Ọjọ́ ìpèníjà pọ̀ lẹ́nu iṣẹ́ yìí, ṣùgbọ́n Ọlọ́run múmi borí rẹ̀.
Aṣejere: Kin nimoran yin fawon araalu lori ogun ibilẹ?	Àṣejèrè: Kín nìmòràn yín fáwon aráàlú lórí ògùn ìbílẹ̀?
Ọgbẹni Lawal: Ki wọn maa jẹ eso lorisiirisii nitori awon eso wonyi niiwulo wọn ti wọn ṣe lara gbogbo eniyan ki won si sora fun ibalopo ni gbogbo igba pẹlu orisiirisii obinrin.	Ọ̀gbẹ́ni Lawal: Kí wọ́n máa jẹ èso lórísìírísìí nítorí àwon èso wònyí níìwúlò wọn tí wọ́n ṣe lára gbogbo ènìyàn kí wón sì sóra fún ìbálòpò ní gbogbo ìgbà pẹ̀lú orísìírísìi obìnrin.
Ọrọ ti Wolii eke kan sọ si Baba mi lo mu mi kọrin Ọlọrun ko sọ bẹẹ  Akintunde Elijah	Ọ̀rọ̀ tí Wòlíì èké kan sọ sí Bàbá mi ló mú mi kọrin “Ọlọ́run kò sọ bẹ́ẹ̀” – Akíntúndé Elijah
Baa ba n sọ nipa awọn olorin ẹmi ti Ọlọrun n gba fun lọwọ, ọkan pataki ninu wọn ni Akintunde Elijah, oun lo kọrin Ọlọrun ko sọ bẹẹ, laipẹ yii naa lo tun ko orin idaji ọdun tawọn eeyan n ju sira wọn lori ẹrọ ayelujara.	Báa bá ń sọ nípa àwọn olórin ẹ̀mí tí Ọlọ́run ń gbà fún lọ́wọ́, ọ̀kan pàtàkì nínú wọn ni Akíntúndé Elijah, òun ló kọrin Ọlọ́run kò sọ bẹ́ẹ̀, láìpẹ́ yìí náà ló tún ko orin ìdajì ọdún táwọn èèyàn ń jù síra wọn lórí ẹ̀rọ ayélujára.
Aloy Productions ni makẹta to n pin awọn iṣẹ naa lọwọ.	Aloy Productions ni mákẹ́tà tó ń pín àwọn iṣẹ́ náà lọ́wọ́.
Laipẹ yii lo ba OJUOLUWAKOTIMI OLUṢINA sọrọ nipa iṣẹ orin ti wọn yan laayo, ohun ti wọn ba wa sọ ree.	Láìpẹ́ yìí ló bá OJÚOLÚWAKÒTÌMÍ OLÚṢÍNÀ sọ̀rọ̀ nípa iṣẹ́ òrin tí wọn yàn láàyò, ohun tí wọn bá wa sọ rèé.
Aṣejere: Ẹ jẹ ka mọ nipa yin?	Àṣejèrè: Ẹ jẹ́ ká mọ̀ nípa yín?
Akintunde Elijah: Orukọ mi ni Ẹfanjẹliisi Akintunde Elijah Ọbaṣemilogo Voice of Elijah ti gbogbo eeyan mọ si Ọlọrun ko sọ bẹẹ.	Akíntúndé Elijah: Orúkọ mi ni Ẹ̀fáńjẹ́líìsì Akíntúndé Elijah Ọbáṣemílógo Voice of Elijah tí gbogbo èèyàn mọ̀ sí Ọlọ́run kò sọ bẹ́ẹ̀.
Aṣejere: Igba wo lẹ bẹrẹ iṣẹ orin ẹmi?	Àṣejèrè: Ìgbà wo lẹ bẹ̀rẹ̀ iṣẹ́ orin ẹ̀mí?
Akintunde Elijah: Ọdun 1999 ni mo bẹrẹ.	Akíntúndé Elijah: Ọdún 1999 ni mo bẹ̀rẹ̀.
Aṣejere: Awo orin Ọlọrun ko sọ bẹẹ gan-an lo gbe e yin sita, ki lo mu orin yii wa?	Àṣejèrè: Àwo orin “Ọlọ́run kò sọ bẹ́ẹ̀” gan-an ló gbé e yín síta, kí ló mú orin yìí wá?
Akintunde Elijah: Nnkan bii ọdun mẹjọ sẹyin ni imisi orin yẹn wa, lẹyin ti iṣẹlẹ kan.	Akíntúndé Elijah: Ǹnkan bíi ọdún mẹ́jọ sẹ́yìn ni ìmísí orin yẹn wá, lẹ́yìn tí ìṣẹ̀lẹ̀ kan.
Wolii eke kan lo sọ asọtẹlẹ odi kan sinu aye baba to bi mi lọmọ, ṣugbọn loju ẹsẹ ni baba mi re asọtẹlẹ yẹn danu, baba mi si n tẹnumọ ẹsẹ kan ninu iwe mimọ, iyẹn Jer.	Wòlíì èké kan ló sọ àsọtẹ́lẹ̀ òdì kan sínú ayé bàbá tó bí mi lọ́mọ, ṣùgbọ́n lójú ẹsẹ̀ ni bàbá mi ré àsọtẹ́lẹ̀ yẹn dànù, bàbá mi sì ń tẹnumọ́ ẹsẹ̀ kan nínú ìwé mímọ́, ìyẹn Jer.
29: 8.	29: 8.
Iriri yii lo mu mi kọ orin naa pe, kii ṣe gbogbo ohun ti wolii ba sọ naa lo n wa si imuṣẹ o, kii si i ṣe gbogbo ọrọ wolii lo ti ọdọ Ọlọrun wa.	Ìrírí yìí ló mú mi kọ orin náà pé, kìí ṣe gbogbo ohun tí wòlíì bá sọ náà ló ń wá sí ìmúṣẹ o, kìí sì í ṣe gbogbo ọ̀rọ̀ wòlìí ló ti ọ̀dọ̀ Ọlọ́run wá.
Aṣejere: Pẹlu bi orin yin ti dara to si ni imisi to, a kii saaba gbọ yin, abi nitori ẹ o si lEkoo ni?	Àṣejèrè: Pẹ̀lú bí orin yín ti dára tó sì ní ìmísí tó, a kìí sáàbá gbọ́ yín, àbí nítorí ẹ ò sí l’Ékòó ni?
Akintunde Elijah: A dupẹ lọwọ Ọlọrun, eto Ọlọrun la n tẹle, paapaa ninu iṣẹ iranṣẹ orin ti a yan laayo.	Akíntúndé Èlíjàh: A dúpẹ́ lọ́wọ́ Ọlọ́run, ètò Ọlọ́run là ń tẹ̀lé, pàápàá nínú iṣẹ́ ìránṣẹ́ orin tí a yàn láàyò.
Eto Ọlọrun lo si mu ka wa nipinlẹ Ọṣun lasiko yii.	Ètò Ọlọ́run ló sì mú ká wà ńìpínlẹ̀ Ọ̀ṣun lásìkò yìí.
Ṣugbọn mo dupẹ lọwọ Ọlọrun fun iye awọn ti wọn ti gbọ nipa orin wa ni Eko ati kaakiri agbaye.	Ṣùgbọ́n mo dúpẹ́ lọ́wọ́ Ọlọ́run fun iye àwọn tí wọ́n ti gbọ́ nípa orin wa ní Èkó àti káàkiri àgbáyé.
A ṣẹṣẹ bẹrẹ ni, beeyan ba lee duro de Ọlọrun, aa gbe eeyan soke, Ọlọrun lo mọ igba to dara julọ.	A ṣẹ̀ṣẹ̀ bẹ̀rẹ̀ ni, béèyàn bá leè dúró de Ọlọ́run, áá gbé èèyàn sókè, Ọlọ́run ló mọ ìgbà tó dára jùlọ.
Aṣejere: Awọn wo lawokọṣe yin ninu iṣẹ orin ẹmi yii?	Àṣejèrè: Àwọn wo làwòkọ́ṣe yín nínú iṣẹ́ orin ẹ̀mí yìí?
Akintunde Elijah: Awọn ti mo n wo bii awokọṣe ni Baba Ṣọla Rotimi, Baba Ojo Ade ati Baba Adelakun.	Akíntúndé Elijah: Àwọn tí mo ń wò bíi àwòkọ́ṣe ni Bàbá Ṣọlá Rótìmí, Bàbá Òjó Adé àti Bàbá Adélakùn.
Aṣejere: Wọn ni ori oke nikan lẹ ti maa n lọọ kọrin, ṣe bẹẹ ni?	Àṣejèrè: Wọ́n ní orí òkè nìkan lẹ ti máa ń lọọ kọrin, ṣé bẹ́ẹ̀ ni?
Nipa aanu Ọlọrun, a maa n jade lọọ ṣere lawọn ibi ayẹyẹ naa, paapaa nibi tawọn ọmọ Ọlọrun ti n ṣe inawo.	Nípa àánú Ọlọ́run, a máa ń jáde lọọ ṣeré láwọn ibi ayẹyẹ náà, pàápàá níbi tàwọn ọmọ Ọlọ́run tí ń ṣe ìnáwó.
Aṣejere: Aṣeyọri wo lo wu yin lori ju, ati pe iṣẹlẹ wo lo ṣẹlẹ si yin ti ẹ n ro o pe ki ẹ pada sẹyin, ki ẹ fi iṣẹ yii silẹ?	Àṣejèrè: Àṣeyọrí wo ló wú yín lórí jù, àti pé ìṣẹ̀lẹ̀ wo ló ṣẹlẹ̀ sí yín tí ẹ ń rò ò pé kí ẹ padà sẹ́yìn, ki ẹ fi iṣẹ́ yìí sílẹ̀?
Akintunde Elijah: Aṣeyọri ti mi o le gbagbe, ti mi o si kii gbagbe ni gbogbo igba ti mo ba gbọ ọrọ ẹri awọn ti Ọlọrun ti lana fun nipa orin wa, ti Ọlọrun ti wosan, to si ti gba silẹ, awọn ohun iwuri mi niyẹn, o si maa n mu inu mi dun.	Akíntúndé Elijah: Àṣeyọrí tí mi ò le gbàgbé, tí mi ò sì kíí gbàgbé ní gbogbo ìgbà tí mo bá gbọ́ ọ̀rọ̀ ẹ̀rí àwọn tí Ọlọ́run ti lànà fún nípa orin wa, tí Ọlọ́run ti wòsàn, tó sì ti gbà sílẹ̀, àwọn ohun ìwúrí mi nìyẹn, ó sì máa ń mú inú mi dùn.
Nida keji, iṣẹlẹ to fẹẹ le mi pada sẹyin ni nnkan bii ọdun diẹ sẹyin ko too di pe Ọlọrun gbe mi si gbangba ni bi awọn puromota kan ṣe kọ iṣẹ mi silẹ, koda niṣe lo ni ki n lọọ waṣẹ mi in ṣe.	Nídà kejì, ìṣẹ̀lẹ̀ tó fẹ́ẹ́ lé mi padà sẹ́yìn ní nǹkan bíi ọdún díẹ̀ sẹ́yìn kó tóó di pé Ọlọ́run gbé mi sí gbangba ni bí àwọn pùròmótà kan ṣe kọ iṣẹ́ mi sílẹ̀, kódà níṣe ló ní kí n lọọ wáṣẹ́ mí ìn ṣe.
Ọrọ naa dun mi, o si fẹẹ le mi pada sẹyin.	Ọ̀rọ̀ náà dùn mí, ó sì fẹ́ẹ́ lé mi padà sẹ́yìn.
Aṣejere: Ki lohun ti ẹ fẹẹ sọ fawọn eeyan to n kọrin bii tiyin?Akintunde Elijah: Ohun ti mo le sọ fun wọn naa ni pe ki wọn ma ṣaarẹ, ki wọn maa gbiyanju titi ti Ọlọrun fi maa gbọ adura, ki wọn si tun sa ipa wọn lati jẹ ki ẹbun Ọlọrun tubọ gberu si i ninu wọn, ki wọn si sa ipa lati da yatọ ninu gbogbo idawọle wọn.	Àṣejèrè: Kí lohun tí ẹ fẹ́ẹ́ sọ fáwọn èèyàn tó ń kọrin bíi tiyín?Akíntúndé Elijah: Ohun tí mo lè sọ fún wọn náà ni pé kí wọ́n má ṣàárẹ̀, kí wọn máa gbìyànjú títí tí Ọlọ́run fi máa gbọ́ àdúrà, kí wọ́n sì tún sa ipá wọn láti jẹ́ kí ẹ̀bùn Ọlọ́run túbọ̀ gbèrú sí i nínú wọn, kí wọ́n sì sa ipá láti dá yàtọ̀ nínú gbogbo ìdáwọ́lé wọn.
Ọrọ iyanju mi niyẹn.	Ọ̀rọ̀ ìyànjú mi nìyẹn.
Iṣẹ Wikimedia ni lati ri i pe ede Yoruba naa gbajumọ lagbaaye  Mikaeel Adeṣina	Iṣẹ́ Wikimédíà ni láti rí i pé èdè Yorùbá náà gbajúmọ̀ lágbàáyé – Mikaeel Adéṣínà
Laipẹ yii ni ajọ to n ṣe agbatẹru ede ati imọ lọfẹẹ lagbaaye, eyi ti wọn n pe ni Wikimedia, ṣe idanilẹkọọ fawọn ọmọ Yoruba, agbedelarugẹ ati akoọroyin to wa niluu Eko.	Láìpẹ́ yìí ni àjọ tó ń ṣe agbátẹrù èdè àti ìmọ̀ lọ́fẹ̀ẹ́ lágbàáyé, èyí tí wọn ń pè ní Wikimedia, ṣe ìdánilẹ́kọ̀ọ́ fáwọn ọmọ Yorùbá, agbédèlárugẹ àti akòọ̀ròyìn tó wà nílùú Èkó.
Olootu-Agba ileeṣẹ Aṣejere, SAM AKINROLE naa wa ninu awọn to kopa ninu idanilẹkọọ ọhun.	Olóòtú-Àgbà iléeṣẹ́ Àṣejèrè, SAM AKÍNRÒLÉ náà wà nínú àwọn tó kópa nínú ìdánilẹ́kọ̀ọ́ ọ̀hún.
Ohun ti wọn ba alakooso ẹgbẹ ọhun sọ ree.	Ohun tí wọn bá alákòóso ẹgbẹ́ ọ̀hún sọ rèé.
Aṣejere: Ẹ darukọ yin fun wa, ki ẹ si ṣalaye diẹ fun wa nipa eto wikimedia?	Àṣejèrè: Ẹ dárúkọ yín fún wa, kí ẹ sì ṣàlàyé díẹ̀ fún wa nípa ètò wikimedia?
Adeṣina: Orukọ mi ni ọgbẹni Mikaeel Sodiq Adeṣina, tawon eeyan n pe ni (The Endangered Language Advocate).	Adéṣínà: Orúkọ mi ni ọ̀gbẹ́ni Mikaeel Sodiq Adéṣínà, táwon èèyàn ń pè ní (The Endangered Language Advocate).
Mo jẹ alakooso fun awọn ọmọ ẹgbẹ Yoruba Wikimedians User Group.	Mo jẹ́ alákòóso fún àwọn ọmọ ẹgbẹ́ Yorùbá Wikimedians User Group.
Akojọpọ awọn ọmọ ẹgbẹ oniṣẹ ọfẹ ti wọn n ṣe agbatẹru fun imọ-ọfẹ ati awọn isẹ akanṣe Wikimedia ni ẹka ti ede Yoruba ni orilẹ-ede Naijiria.	Àkójọpọ̀ àwọn ọmọ ẹgbẹ́ oníṣẹ́ ọ̀fẹ́ tí wọ́n ń ṣe agbátẹrù fún ìmọ̀-ọfẹ́ àti àwọn isẹ́ àkànṣe Wikimedia ní ẹ̀ka ti èdè Yorùbá ní orílẹ̀-èdè Nàìjíríà.
Aṣejere: Latigba wo lẹ ti darapọ mọ eto wikimedia yii, ati pe igba wo ganan ni wọn bẹrẹ eto naa?	Àṣejèrè: Látìgbà wo lẹ ti darapọ̀ mọ́ ètò wikimedia yìí, àti pé ìgbà wo gan–an ni wọ́n bẹ̀rẹ̀ ètò náà?
Adeṣina: Ajọ Wikimedia ni wọn jẹ ajọ aladaani ti ko gbe awọn eto wọn kalẹ lati pawo wọlẹ tabi pawo sapo ara wọn bi ko ṣe iṣẹ ọfẹ.	Adéṣínà: Àjọ Wikimedia ni wọ́n jẹ́ àjọ aládàáni tí kò gbé àwọn ètò wọn kalẹ̀ láti pawó wọlẹ́ tabí pawó sápò ara wọn bí kò ṣe iṣẹ́ ọ̀fẹ́.
Ajọ yii lo n ṣe agbatẹru fun awọn akanṣe iṣẹ wọn bii: Wikipedia, Wikidata, Wiki Commons, Wikitionary, WikiVoyage ati bẹẹ bẹẹ lọ, ti wọn wa ni orilẹ-ede Amẹrika.	Àjọ yíi ló ń ṣe agbátẹrù fún àwọn àkànṣe iṣẹ́ wọn bíi: Wikipedia, Wikidata, Wiki Commons, Wikitionary, WikiVoyage àti bẹ́ẹ̀ bẹ́ẹ̀ lọ, tí wọ́n wà ní orílẹ̀-èdè Amẹ́ríkà.
Mo dara pọ mọ iṣẹ akanṣe Wikimedia gẹgẹ bi oniṣẹ ọfẹ ni aarin ọdun 2017.	Mo dara pọ̀ mọ́ iṣẹ́ àkànṣe Wikimedia gẹ́gẹ́ bí oníṣẹ́ ọ̀fẹ́ ní àárín ọdún 2017.
Wọn da ọpọn imọ-ọfẹ Wikipedia kalẹ ni ogunjọ oṣu Kẹfa ọdun 2003.	Wọ́n dá ọpọ́n ìmọ̀-ọ̀fẹ́ Wikipedia kalẹ̀ ní ogúnjọ́ oṣù Kẹfà ọdún 2003.
Aṣejere: Ki lawọn anfaani to wa ninu eto wikimedia ti ko han si awọn araalu?	Àṣejèrè: Kí làwọn àǹfààní tó wà nínú ètò wikimedia tí kò hàn sí àwọn aráàlú?
Adeṣina: Anfaani ti o wa ni inu eto Wikipedia ti ko han si awọn araalu niwonyi: Nini imọ ọfẹ lai laagun bi o ti wulẹ ki o mọ, riro ara-ẹni lagbara ninu imọ ijinlẹ oriṣiriṣi to gbajumọ, amọ ti ako ni anfani si irufẹ imọ bẹẹ yala ninu ilu ni tabi iyara ikẹkọọ, gbigbe aṣa ati iṣe pẹlu ede awọn elede ati oniruuru ẹya soke jake-jado agbaye.	Adéṣínà: Àǹfaaní tí ó wà ní inú ètò Wikipedia tí kò hàn sí àwọn aráàlú nìwònyí: Níní ìmọ̀ ọ̀fẹ́ láì làágùn bí ó ti wulẹ̀ kí ó mọ, ríró ara-ẹni lágbára nínú ìmọ̀ ìjìnlẹ̀ oríṣiríṣi tó gbajúmọ̀, àmọ́ tí akò ní àǹfàní sí irúfẹ́ ìmọ̀ bẹ́ẹ̀ yálà nínú ìlú ni tabí iyàrá ìkẹ́kọ̀ọ́, gbígbé àṣà àti ìṣe pẹ́lú èdè àwọn elédè ati onírúurú ẹ̀yà sókè jákè-jádò àgbáyé.
Awon yooku tun ni awọn eniyan paa paa julọ awọn akẹkọọ, oniwadi imọ ijinlẹ ati awọn ti wọn nifẹẹ si imọ ni wọn le ṣe amulo pẹpẹ ọpọn imọ ọfẹ Wikipedia ati iṣẹ akanṣe Wikimedia to ku ninu ikẹkọọ wọn.	Àwon yòókù tún ní àwọn ènìyàn pàá pàá jùlọ àwọn akẹ́kọ̀ọ́, oníwádí ìmọ̀ ìjìnlẹ̀ àti àwọn tí wọ́n nífẹ̀ẹ́ sí ìmọ̀ ni wọ́n lè ṣe àmúlò pẹpẹ ọpọ́n ìmọ̀ ọ̀fẹ́ Wikipedia àti iṣẹ́ àkànṣe Wikimedia tó kù nínú ìkẹ́kọ̀ọ́ wọn.
Bakan naa, wọn si tun le ṣe afikun imọ ti o wulo gidi fun gbogbo agbaye gẹgẹ bi awọn naa ti ṣe janfani rẹ.	Bákan náà, wọ́n sì tún lè ṣe àfikún ìmọ̀ tí ó wúlò gidi fún gbogbo agbáyé gẹ́gẹ́ bí àwọn náà ti ṣe jàǹfàní rẹ̀.
Aṣejere: Kin ni wikimedia n ṣe labẹlẹ lati ri i daju pe awọn elede funra wọn ganan karamasiki ede wọn, tori ọpọ wa ni ko ka ede yii kun?	Àṣejèrè: Kín ni wikimedia ń ṣe lábẹ́lẹ̀ láti rí i dájú pé àwọn elédè fúnra wọn gan–an káràmásìkí èdè wọn, torí ọ̀pọ̀ wa ni kò ka èdè yìí kún?
Adeṣina: Ajọ Wikimedia gẹgẹ agbatẹru imọ ọfẹ ni wọn ṣakiyesi wipe aye n re kọja lọ, imọ atijọ naa si n re kọja lọ pẹlu.	Adéṣínà: Àjọ Wikimedia gẹ́gẹ́ agbátẹrù ìmọ̀ ọ̀fẹ́ ni wọ́n ṣàkíyèsí wípé ayé ń ré kọjá lọ, ìmọ̀ àtijọ́ náà sì ń ré kọjá lọ pẹ̀lú.
Ajọ Wikimedia fun awọn elede agbaye ni anfaani lati ṣe afikun imọ ijinlẹ, aṣa, ati iṣe ti o fi mọ litireṣọ ti o soodo sinu ede wọn ki aṣa, iṣe ati imọ wọn o ma le parẹ.	Àjọ Wikimedia fún àwọn elédè agbáyé ní àǹfàaní láti ṣe àfikún ìmọ̀ ìjìnlẹ̀, àṣà, àti ìṣe tí ó fi mọ́ lítíréṣọ̀ tí ó soodo sínú èdè wọn kí àṣà, ìṣe àti ìmọ̀ wọn ó má lè parẹ́.
Ajọ Wikimedia ko gbọ gbogbo ede, amọ wọn gbara le afikun imọ lati ọwọ awọn elede funra wọn ki wọn le daabo bo ede, aṣa ati iṣe wọn lọwọ iku ojiji.	Àjọ Wikimedia kò gbọ́ gbogbo èdè, amọ́ wọ́n gbára lé àfikún ìmọ̀ láti ọwọ́ àwọn elédè fúnra wọn kí wọ́n lè dáàbò bo èdè, àṣa àti ìṣe wọn lọ́wọ́ ikú òjijì.
O ṣeni ni laanu wipe awa ti a jẹ elede Yoruba, ko karamasiki ede, aṣa, ati awọn ohun iṣẹṣe ati iṣẹmbaye wa mọ, a si ti ri ede wa gẹgẹ bi ohun ti o tabuku ẹni nigba ti a ba wa laarin awujọ awọn ọmọwe ati awọn ọlọlaju agbaye.	Ó ṣeni ní làánú wípé àwa tí a jẹ́ elédè Yorùbá, kò káràmásìkí èdè, àṣà, àti àwọn ohun ìṣẹ̀ṣe àti ìṣẹ̀m̀báyé wa mọ́, a sì ti rí èdè wa gẹ́gẹ́ bí ohun tí ó tàbùkù ẹni nígba tí a bá wà láàrín àwùjọ àwọn ọ̀mọ̀wé àti àwọn ọlọ́làjú àgbáyé.
Ohun kan ti a ko mọ ni wipe, ayanmọ wa ni ede ti Eledua da mọ wa.	Ohun kan tí a kò mọ̀ ni wípé, àyànmọ́ wa ni èdè tí Elédùà dá mọ́ wa.
Ko si bi a ṣe le gbọ ede miran lọna ti o yanranti to, aare naa la tun maa jẹ laarin awọn ti wọn jẹ elede gan an.	Kò sí bí a ṣe lè gbọ́ èdè míràn lọ́nà tí ó yanrantí tó, ààrè náà la tún máa jẹ́ láàrín àwọn tí wọ́n jẹ́ elédè gan an.
A fi asiko yi rọ awọn eniyan wa ki wọn bomirin ede, aṣa, ati iṣẹṣe wọn ki o ma ba parẹ, paa paa julọ awa Yoruba nitori bi ede naa ba parẹ, ọjọ ọjọ kan n bọ ti wọn yoo bere orirun wa lọwọ wa.	A fi àsìkò yí rọ àwọn ènìyàn wa kí wọ́n bomirin èdè, àṣà, àti ìṣẹ̀ṣe wọn kí ó má ba parẹ́, pàá pàá jùlọ àwa Yorùbá nítorí bí èdè náà bá parẹ́, ọjọ́ ọjọ́ kan ń bọ̀ tí wọn yóò bèrè orírun wa lọ́wọ́ wa.
Ki la fẹ sọ?	Kí la fẹ́ sọ?
Aṣejere: Ki lajọṣepọ yin pẹlu ijọba?	Àṣejèrè: Kí làjọṣepọ̀ yín pẹ̀lú ìjọba?
Adeṣina: Gẹgẹ bi mo ti ṣe sọ ninu ifaaara mi ṣaaju wipe, iṣẹ ajọ Wikimedia ko ni ohun-kohun n ṣe pẹlu ijọba.	Adéṣínà: Gẹ́gẹ́ bí mo ti ṣe sọ nínú ìfáààrà mi ṣáájú wípé, iṣẹ́ àjọ Wikimedia kò ní ohun-kòhun ń ṣe pẹ̀lú ìjọba.
Idi ni wipe, bi wọn ba gbe awọn iṣẹ akanṣe ọlọkan-o-jọkan wọn si abẹ iṣakoso ijọba tabi ba ijọba dowo pọ lori bi wọn yoo ṣe maa ṣeto wọn, ijọba ni yoo pada maa paṣẹ bi wọn yoo ṣe maa ṣeto gbogbo.	Ìdí ni wípé, bí wọ́n bá gbé awọn iṣẹ́ àkànṣe ọlọ́kan-ò-jọ̀kan wọn sí abẹ́ ìṣàkóso ìjọba tabí bá ìjọba dòwò pọ̀ lórí bí wọn yóò ṣe máa ṣètò wọn, ìjọba ni yóò padà máa pàṣẹ bí wọn yóò ṣe máa ṣètò gbogbo.
Koda ijọba yoo ma lo wọn fun anfani ati imọ tara wọn nikan wọn.	Kódà ìjọba yóò ma lò wọ́n fún àǹfaní ati ìmọ̀ tara wọn nìkan wọn.
Eyi ko si ni jẹ ki ileri ati afojusun ajọ naa o le kẹsẹjari.	Èyí kò sì ní jẹ́ kí ìlérí àti àfojúsùn àjọ náà ó le kẹ́sẹjárí.
Amọ, wọn ni iwe aṣẹ lati ọwọ ijọba ti o sọ wọn di ajọ aladaani.	Àmọ́, wọ́n ní ìwé àṣẹ láti ọwọ́ ìjọba tí ó sọ wọ́n di ajọ aládàáni.
Aṣejere: Awọn ọmọ ẹgbẹ wikimedia meloo lo wa lorilẹ-ede yii, ẹka ti ede Yoruba?	Àṣejèrè: Àwọn ọmọ ẹgbẹ́ wikimedia mélòó ló wà lórílẹ̀-èdè yìí, ẹka ti èdè Yorùbá?
Adeṣina: Labẹ ẹka Wikimedia, paapaa julọ ẹka Yoruba Wikimedians User Group, iye awọn oniṣẹ alafikun ti wọn n ṣe afikun imọ ọfẹ si ori pẹpẹ Wikipedia ni orilẹ-ede Naijiria labẹ Wikipedia ede Yoruba jẹ ọgọta ati ẹyọ mẹrin eniyan (64), nigba ti awọn ti wọn n ṣe afikun loore koore ninu awọn wọnyi jẹ mẹtadinlogun (17).	Adéṣínà: Lábẹ́ ẹ̀ka Wikimedia, pàápàá jùlọ ẹ̀ka Yorùbá Wikimedians User Group, iye àwọn oníṣẹ́ aláfikún tí wọ́n ń ṣe àfikún ìmọ̀ ọ̀fẹ́ sí orí pẹpẹ Wikipedia ní orílẹ̀-èdè Nàìjíríà lábẹ́ Wikipedia èdè Yorùbá jẹ́ ọgọ́ta ati ẹyọ mẹ́rin ènìyàn (64), nígba tí àwọn tí wọ́n ń ṣe àfikún lóòrè kóòrè nínú àwọn wọ̀nyí jẹ́ mẹ́tàdínlógún (17).
Sibẹ, a si n fẹ ki awọn eniyan o kun wa fun ilọsiwaju si.	Síbẹ̀, a sì ń fẹ́ kí àwọn ènìyàn ó kún wa fún ìlọsíwájú si.
Asejere: Ki lawon afojusun yin?	Àsejèrè: Kí làwon àfojúsùn yín?
Adeṣina: Lara afojusun awa oniṣẹ ọfẹ labẹ aburada Yoruba Wikimedians User Group ni lati ni Ibaṣepọ to mọyanlori pẹlu awọn ile-ẹkọ, bẹrẹ lati ile-ẹkọ ikọni to fi de awọn Fafiti ni ẹkun ijọba Iwọ Oorun ilẹ Naijiria ni lati kọ awọn akẹkọọ ati awọn olukọ nipa bi wọn ṣe le ṣe amulo pẹpẹ iwe imọ-ọfẹ Wikimedia yi fun anfani ati ṣe iṣẹ iwadi imọ ijinlẹ ni ede abinibi wọn (Yoruba).	Adéṣínà: Lára àfojúsùn àwa oníṣẹ́ ọ̀fẹ́ lábẹ́ abùradà Yorùbá Wikimedians User Group ni láti ní Ìbáṣepọ̀ tó mọ́yánlórí pẹ̀lú àwọn ilé-ẹ̀kọ́, bẹ̀rẹ̀ láti ilé-ẹ̀kọ́ ìkọ́ni tó fi dé àwọn Fáfitì ní ẹkùn ìjọba Ìwọ̀ Oòrùn ilẹ̀ Nàìjíríà ni láti kọ́ àwọn akẹ́kọ̀ọ́ àti àwọn olùkọ́ nípa bí wọ́n ṣe lè ṣe àmúlò pẹpẹ ìwé ìmọ̀-ọ̀fẹ́ Wikimedia yì fún àǹfaní àti ṣe iṣẹ́ ìwádí ìmọ̀ ìjìnlẹ̀ ní èdè abínibí wọn (Yorùbá).
Paa paa julọ, bi wọn tun ṣe le ṣe afikun imọ kan tabi omiran si ori pẹpẹ yi ki o le gberu siwaju si, ki o si le ṣẹku fun awọn ọmọ wa lẹyin wa ọla.	Pàá pàá jùlọ, bí wọ́n tún ṣe lè ṣe àfikún ìmọ̀ kan tàbí òmíràn sí orí pẹpẹ yì kí ó le gbèrú síwájú si, kí ó sì lè ṣẹ́kù fún àwọn ọmọ wa lẹ́yìn wá ọ̀la.
Lara irufẹ Ibaṣepọ yi ni a ti ṣe pẹlu ẹka ẹkọ ti Yoruba ni ile-ẹkọ ikọni ti Adeniran Oguunsa ti o wa ni Otto-Ijanikin ni ibẹrẹ ọdun 2020 ti a wa yii, A ri i wipe kikọ ede Yoruba silẹ si ori pẹpẹ imọ-ọfẹ Wikipedia Yoruba lo ni mimọọṣe.	Lára irúfẹ́ Ìbáṣepọ̀ yí ni a ti ṣe pẹ̀lú ẹ̀ka ẹ̀kọ́ ti Yorùbá ní ilé-ẹ̀kọ́ ìkọ́ni ti Adéníran Oguúnsà tí ó wà ní Òttò-Ìjanìkìn ní ìbẹ̀rẹ̀ ọdún 2020 tí a wà yìí, A rí i wípé kíkọ èdè Yorùbá sílẹ̀ sí orí pẹpẹ ìmọ̀-ọ̀fẹ́ Wikipedia Yorùbá ló ni mímọ̀ọ́ṣe.
A ri wipe awọn akẹkọọ wọnyi yoo le ja fita fita lati mu idagba-soke ba pẹpẹ naa nigba ti o jẹ wipe ẹkọ imọ ede Yoruba ni wọn n kọ nile ẹkọ , ti wọn si n lero ati maa fi ekọ ede Yoruba ṣiṣẹ ṣe lọjọ iwaju.	A ri wípé àwọn akẹ́kọ̀ọ́ wọ̀nyí yóò le jà fita fita làti mú ìdàgbà-sókè bá pẹpẹ náà nígbà tí ó jẹ́ wípé ẹ̀kọ́ ìmọ̀ èdè Yorùbá ni wọ́n ń kọ́ nílé ẹ̀kọ́ , tí wọ́n sì ń lérò àti máa fi ékọ́ èdè Yorùbá ṣiṣẹ́ ṣe lọ́jọ́ iwájú.
Aṣejere: Ki lawọn erongba ọjọ iwaju fun eto wikimedia?	Àṣejèrè: Kí làwọn èròǹgbà ọjọ́ iwájú fún ètò wikimedia?
Adeṣina: Awọn erongba wa ni Yoruba ẹka Wikimedians User Group ti a n ṣe agbatẹru fun Wikipedia ede Yoruba ni wipe a n fẹ awujọ ti awọn eniyan yoo ti le kọ imọ tabi ṣafikun si imọ ni ede abinibi wọn  lai si ipenija kan kan.	Adéṣínà: Àwọn èròǹgbà wa ní Yorùbá ẹ̀ka Wikimedians User Group tí a ń ṣe agbátẹrù fún Wikipedia èdè Yorùbá ni wípé a ń fẹ́ àwùjọ tí àwọn ènìyàn yóò ti lè kọ́ ìmọ̀ tàbí ṣàfikún sí ìmọ̀ ní èdè abínibí wọn  láì sí ìpèníjà kan kan.
A si  tun n nireti wipe ki ede Yoruba naa goke agba de  ipo ati aye ti awọn ede bii: Mandarin, Faracse, Larubawa ati Gẹẹsi  wa ni agbaye, ki idagba-soke o si ba awọn aṣa, iṣe ati imọ ijinlẹ Yoruba  ki wọn o ma ba di imẹẹri tabi parẹ lawujọ agbaye.	A sì  tún ń nírètí wípé kí èdè Yorùbá náà gòkè àgbà dé  ipò àti àyè tí àwọn èdè bíi: Mandarin, Faracsé, Lárúbáwá àti Gẹ̀ẹ́sì  wà ní agbáyé, kí ìdàgbà-sókè ó sì bá àwọn àṣà, ìṣe àti ìmọ̀ ìjìnlẹ̀ Yorùbá  kí wọ́n ó má ba di ìmẹ́ẹ́rí tabí parẹ́ láwùjọ agbáyé.
Eleguṣi yanju aawọ to wa laarin awọn Hausa lAgege	Elégùṣì yanjú aáwọ̀ tó wà láàrín àwọn Hausa l’Ágége
Rogbodiyan to n ṣẹlẹ laarin awọn Hausa musulumi ti wọn wa ni Agege ni ijọba ipinlẹ Eko ti yanju bayii.	Rògbòdìyàn tó ń ṣẹlẹ̀ láàrin àwọn Hausa mùsùlùmí tí wọ́n wà ní Agége ní ìjọba ìpínlẹ̀ Èkó ti yanjú báyìí.
Ọjọ Tọsde ana ni wọn yanju ọrọ naa nileejọba to wa ni Alausa, Ikẹja, lEkoo.	Ọjọ́ Tọ́sde àná ni wọ́n yanjú ọ̀rọ̀ náà níléèjọba tó wà ní Aláùsá, Ìkẹjà, l’Ékòó.
Laasigbo ọhun la gbọ pe o ti mu kijọba ti mọṣalaaṣi ọhun pa, eyi ti ko jẹ kawọn eeyan le kirun nibẹ lọsẹ to kọja yii.	Làásìgbò ọ̀hún la gbọ́ pé ó ti mú kíjọba ti mọ́ṣálááṣí ọ̀hún pa, èyí tí kò jẹ́ káwọn èèyàn le kírun níbẹ̀ lọ́sẹ̀ tó kọjá yìí.
Ni bayii, gbogbo awọn tọrọ naa kan ni wọn ti ṣeleri ati wa jẹ ki alaafia jọba ninu mọṣalaaṣi naa.	Ní báyìí, gbogbo àwọn tọ́rọ̀ náà kàn ni wọ́n ti ṣèlérí àti wá jẹ́ kí àlàáfíà jọba nínú mọ́ṣálááṣí náà.
Olori mọṣalaaṣi naa, ti wọn n pe ni Seriki, Alaaji Musa Muhammed Dogon Kadai, lawọn ọmọ mọṣalaaṣi kan fẹsun kan pe wọn n ṣe owo mọṣalaaṣi baṣu baṣu, bẹẹ ni wọn si tun lo n gba awọn ọmọ rẹ laaye lati huwa ibi eyi ti ko ba ẹsin Islam lara mu rara, ṣugbọn baba naa ni, irọ to jinna soootọ lọrọ naa.	Olórí mọ́ṣálááṣí náà, tí wọ́n ń pè ní Séríkí, Alaaji Musa Muhammed Dogon Kadai, làwọn ọmọ mọ́ṣálááṣí kan fẹ̀sùn kàn pé wọ́n ń ṣe owó mọ́ṣálááṣí báṣu bàṣu, bẹ́ẹ̀ ni wọ́n sì tún ló ń gba àwọn ọmọ rẹ̀ láàyè láti hùwà ibi èyí tí kò bá ẹ̀sìn Islam lára mu rárá, ṣùgbọ́n bàbá náà ni, irọ́ tó jìnnà sóòótọ́ lọ̀rọ̀ náà.
Kọmiṣanna fun eto abẹle nipinlẹ Eko to pepade naa, Alaaji Anọfi Eleguṣi, lo pẹtu saawọ naa nibi ipade ọhun.	Kọmíṣánnà fún ètò abẹ́lé nìpínlẹ̀ Èkó tó pèpàdé náà, Àlàájì Anọfi Elégùṣì, ló pẹ̀tù sááwọ̀ náà níbi ìpàdé ọ̀hún.
Oun ati olugbaninimọran pataki fun gomina lori ọrọ ẹsin Islam, Mr.	Òun àti olùgbaninímọ̀ràn pàtàkì fún gómìnà lórí ọ̀rọ̀ ẹ̀sìn Islam, Mr.
Jebe Abdulai Ahmed ni wọn pepade naa.	Jebe Abdulai Ahmed ni wọ́n pèpàdé náà.
Bo tiẹ jẹ pe kọmiṣanna to n ṣakoso awọn eti odo nipinlẹ Eko, Ọnarebu Abdulkabir Ahmed naa wa nibẹ, ọrọ naa kan an nitori oun ni ijọba fi ṣe aṣoju awọn Hausa ninu ijọba.	Bó tiẹ̀ jẹ́ pé kọmíṣánnà tó ń ṣàkóso àwọn etí odò nípínlẹ̀ Èkó, Ọnarébù Abdulkabir Ahmed náà wà níbẹ̀, ọ̀rọ̀ náà kàn án nítorí òun ni ìjọba fi ṣe aṣojú àwọn Hausa nínú ìjọba.
Lẹyin ipade naa ni kọmiṣanna Eleguṣi paṣẹ pe ki wọn si ilẹkun mọṣalaaṣi Agege naa kiakia kawọn eeyan le gbadura nibẹ lonii, Fraide.	Lẹ́yìn ìpàdé náà ni kọmíṣánnà Elégùṣì pàṣẹ pé kí wọ́n sí ìlẹ̀kùn mọ́ṣálááṣí Agége náà kíákíá káwọn èèyàn le gbàdúrà níbẹ̀ lónìí, Fráìde.
Bẹẹ lo ni ki olori awọn Hausa naa dari adura ọjọ Jimọ naa, ṣugbọn ki gbogbo wọn bọwọ fun awọn ofin to de arun Korona.	Bẹ́ẹ̀ ló ní kí olórí àwọn Hausa náà darí àdúrà ọjọ́ Jímọ̀ náà, ṣùgbọ́n kí gbogbo wọn bọ̀wọ̀ fún àwọn òfin tó de àrùn Kòrónà.
Lara awọn ẹsun ti wọn fi kan Seriki ni pe ko gba awọn ti wọn fẹẹ ṣatuṣe mọṣalaaṣi laye bẹẹ ni wọn lo tun n da si ọrọ oṣelu, eyi ti ko ba ẹsin Islam mu.	Lára àwọn ẹ̀sùn tí wọ́n fi kan Séríkí ni pé kò gba àwọn tí wọ́n fẹ́ẹ́ ṣàtúṣe mọ́ṣálááṣí láyè bẹ́ẹ̀ ni wọ́n ló tún ń dá sí ọ̀rọ̀ òṣèlú, èyí tí kò bá ẹ̀sìn Islam mu.
Gbogbo ọrọ naa ni wọn ti yanju bayii Ọdun 1942 ni wọn kọ mọṣalaaṣi naa.	Gbogbo ọ̀rọ̀ náà ni wọ́n ti yanjú báyìí Ọdún 1942 ni wọ́n kọ́ mọ́ṣálááṣí náà.
Mo ti dariji awọn to kọlu aafin mi, awọn oloṣelu lo jẹbi  Ọba Akiolu	Mo ti dáríji àwọn tó kọlu ààfin mi, àwọn olóṣèlú ló jẹ̀bi – Ọba Akíolú
Olowo Eko, Ọba Rilwanu Oṣuọlale Akiolu I, loun ti dariji gbogbo awọn ọdọ ti wọn waa kọlu aafin ọba Eko to wa ni Iga Idunganran ni Isalẹ Eko, o ni; awọn oloṣelu ilẹ wa lo jẹbi.	Olówó Èkó, Ọba Rilwanu Oṣùọlálé Akíolú I, lóun ti dáríji gbogbo àwọn ọ̀dọ́ tí wọ́n wáá kọlu ààfin ọba Èkó tó wà ní Ìga Ìdúnganran ní Ìsàlẹ̀ Èkó, ó ní; àwọn olóṣèlú ilẹ̀ wa ló jẹ̀bi.
O sọrọ yii nibi ipade to waye laarin awọn ọba alaye ilẹ Yoruba, awọn gomina ilẹ Yoruba, atawọn ikọ ti Aarẹ Muhammadu Buhari ran niṣẹ wa silẹ Yoruba ninu eyi ti awọn minisita to jẹ ọmọ ilẹ Oodua naa wa ninu wọn.	Ó sọ̀rọ̀ yìí níbi ìpàdé tó wáyé láàrín àwọn ọba alayé ilẹ̀ Yorùbá, àwọn gómìnà ilẹ̀ Yorùbá, àtàwọn ikọ̀ tí Ààrẹ Muhammadu Buhari rán níṣẹ́ wá sílẹ̀ Yorùbá nínú èyí tí àwọn mínísítà tó jẹ́ ọmọ ilẹ̀ Oòduà náà wà nínú wọn.
Akiolu ni, bi awọn oloṣelu ba ṣohun to yẹ ki wọn ṣe lasiko fun awọn ọdọ to fẹhonu han, ohun to ṣẹlẹ ko ni ṣẹlẹ, o ni, gbogbo ikọlu to ṣẹlẹ lasiko iwọde naa, awọn oloṣelu lo jẹbi, nitori wọn kuna lati ro awọn ọdọ lagbara.	Akíolú ní, bí àwọn olóṣèlú bá ṣohun tó yẹ kí wọ́n ṣe lásìkò fún àwọn ọ̀dọ́ tó fẹ̀hónú hàn, ohun tó ṣẹlẹ̀ kò ní ṣẹlẹ̀, ó ní, gbogbo ìkọlù tó ṣẹlẹ̀ lásìkò ìwọ́de náà, àwọn olóṣèlú ló jẹ̀bi, nítorí wọn kùnà láti ró àwọn ọ̀dọ́ lágbára.
Nigba ti wọn ni ko sọrọ nibi apero naa to waye nileejọba to wa ni Ikẹja, lEkoo, Ọba Akiolu tẹnumọ ọn pe oun ti dariji gbogbo awọn ọdọ ti wọn waa kọlu aafin oun, bẹẹ loun si ti gbadura ki awọn alalẹ naa dariji wọn.	Nígbà tí wọ́n ní kò sọ́rọ̀ níbi àpérò náà tó wáyé níléèjọba tó wà ní Ìkẹjà, l’Ékòó, Ọba Akíolú tẹnumọ́ ọn pé òun ti dáríji gbogbo àwọn ọ̀dọ́ tí wọ́n wáá kọlu ààfin òun, bẹ́ẹ̀ lòuń sì ti gbàdúrà kí àwọn alálẹ̀ náà dáríjì wọ́n.
Igba akọkọ ree ti Ọba Akiolu maa sọrọ ni gbangba lori bi awọn janduku ọdọ kan ṣe lọọ kọlu aafin rẹ to wa ni Iga Idunganran, lEkoo.	Ìgbà àkọ́kọ́ rèé tí Ọba Akíolú máa sọ̀rọ̀ ní gbangba lórí bí àwọn jàǹdùkú ọ̀dọ́ kan ṣe lọọ kọlu ààfin rẹ̀ tó wà ní Ìga Ìdúnganran, l’Ékòó.
Aafin Ọba Akiolu naa wa ninu awọn ibi tawọn janduku kọlu lasiko iwọde awọn ọdọ naa, eyi ti wọn fi gbogun ti awọn ọlọpaa to n ṣeku pa awọn araalu, ti wọn si tun n fiya jẹ wọn lọna aitọ, eyi ti wọn pe ni ENDSARS.	Ààfin Ọba Akíolú náà wà nínú àwọn ibi tàwọn jàǹdùkú kọlù lásìkò ìwọ́de àwọn ọ̀dọ́ náà, èyí tí wọn fi gbógun ti àwọn ọlọ́pàá tó ń ṣekú pa àwọn aráàlú, tí wọn sì tún ń fìyà jẹ wọ́n lọ́nà àìtọ́, èyí tí wọn pè ní ENDSARS.
Iwadii Aṣejere fihan pe ọpọ nnkan lawọn janduku naa bajẹ ninu aafin kabiyesi lasiko ikọlu naa.	Ìwádìí Àṣejèrè fihàn pé ọ̀pọ̀ nǹkan làwọn jàǹdùkú náà bàjẹ́ nínú ààfin kábíyèsí lásìkò ìkọlù náà.
Latigba naa ni kabiyesi ko tii lanfaani ati wi nnkan nipa iṣẹlẹ ọhun, bo tiẹ jẹ pe awọn agbofinro gbe kabiyesi kuro laafin lasiko iṣẹlẹ naa.	Látìgbà náà ni kábíyèsí kò tíì láǹfààní àti wí nǹkan nípa ìṣẹ̀lẹ̀ ọ̀hún, bó tiẹ̀ jẹ́ pé àwọn agbófinró gbé kábíyèsí kúrò láàfin lásìkò ìṣẹ̀lẹ̀ náà.
Kabiyesi	Kábíyèsi
 Ọba Akiolu, atawọn ọba ilẹ Yoruba yooku naa wa ninu awọn ọba alaye ti wọn waa ṣepade pẹlu awọn ikọ ti Aarẹ Muhammadu Buhari ran wa silẹ Yoruba.	́ Ọba Akíolú, àtàwọn ọba ilẹ̀ Yorùbá yóókù náà wà nínú àwọn ọba alayé tí wọn wáá ṣèpàdé pẹ̀lú àwọn ikọ̀ tí Ààrẹ Muhammadu Buhari rán wá sílẹ̀ Yorùbá.
Ọmọ alailẹkọọ ni Fayoṣe, o gọ o fẹnu họra  Bọde George	Ọmọ aláìlẹ́kọ̀ọ́ ni Fáyòṣe, ó gọ̀ ó fẹnu họra – Bọ̀dé George
Igbakeji alaga ẹgbẹ oṣelu PDP nilẹ wa tẹlẹ, Oloye Bọde George ti sọ pe ọmọ alailẹkọọ ni Gomina ana nipinlẹ Ekiti, Ayọdele Fayoṣe.	Igbákejì alága ẹgbẹ́ òṣèlú PDP nílẹ̀ wa tẹ́lẹ̀, Olóyè Bọ̀dé George ti sọ pé ọmọ aláìlẹ́kọ̀ọ́ ni Gómìnà àná nìpínlẹ̀ Èkìtì, Ayọ̀délé Fáyòṣe.
O ni, isọkusọ ọrọ ti ọkunrin naa n so fi han pe ọmọkunrin naa gọ gan an ni.	Ó ní, ìsọkúsọ ọ̀rọ̀ tí ọkùnrin náà ń so fi hàn pé ọmọkùnrin náà gọ̀ gan an ni.
Bẹẹ o ba gbagbe, ana ni Fayoṣe fẹsun kan Bọde George ati Gomina Ṣeyi Makinde pe awọn mejeeji yii ni wọn ran awọn tọọgi lati wa ṣi fila lori oun, nibi ipade ipolongo ibo to waye nipinlẹ Ondo.	Bẹ́ẹ́ ò bá gbàgbé, àná ni Fáyòṣe fẹ̀sùn kan Bọ̀dé George àti Gómìnà Ṣèyí Mákindé pé àwọn méjèèjì yìí ni wọ́n rán àwọn tọ́ọ̀gì láti wá ṣí fìlà lórí òun, níbi ìpàdé ìpolongo ìbò tó wáyé nípínlẹ̀ Òǹdó.
Nibi ti wọn ti lọọ ṣepolongo fun Eyitayọ Jẹgẹdẹ, ondije dupo labẹ asia ẹgbẹ oṣelu PDP ni iṣele yii ti waye.	Níbi tí wọ́n ti lọọ ṣèpolongo fún Èyítáyọ̀ Jẹ́gẹ́dẹ́, òńdíje dupò lábẹ́ àsìá ẹgbẹ́ òṣèlú PDP ni ìṣèlè yìí ti wáyé.
Lẹyin eto naa, ni akọwe iroyin Fayoṣe, Lere Ọlayinka fi sita lorukọ ọga rẹ pe awọn tọọgi ti Ṣeyi Makinde ati Bọde George ko wa sibi ipolongo naa ni wọn waa kọluu ọga oun, bẹẹ lo si sọ fawọn araalu pe ki wọn kilọ fun awọn oloṣelu mejeeji yii pe ori ko gbọdọ fọ ọmọ Fayoṣe, tori bi wọn ṣe ṣi fila lori Bọla Ige lọjọsi ni aafin Ọọni ni Ileefẹ naa niyẹn, to jẹ pe iku lo gbẹyin rẹ.	Lẹ́yìn ètò náà, ni akọ̀wé ìròyìn Fáyòṣe, Lérè Ọláyínká fi síta lórúkọ ọ̀gá rẹ̀ pé àwọn tọ́ọ̀gì tí Ṣèyí Mákindé àti Bọ̀dé George kó wá síbi ìpolongo náà ní wọ́n wáá kọluu ọ̀gá òun, bẹ́ẹ̀ ló sì sọ fáwọn aráàlú pé kí wọ́n kìlọ̀ fún àwọn olóṣèlú méjèèjì yìí pé orí kò gbọdọ̀ fọ́ ọmọ Fáyòṣe, torí bí wọ́n ṣe ṣí fìlà lórí Bọ́lá Ìgè lọ́jọ́sí ní ààfin Ọọ̀ni ní Iléefẹ̀ náà nìyẹn, tó jẹ́ pé ikú ló gbẹ̀yìn rẹ̀.
Ọrọ ti Fayoṣe sọ yii lo mu ki Bọde George da a lohun pe ọmọ alailẹkọọ ni Fayoṣe, o gọ, o fẹnu họra, ko si mọ nnkan to n ṣe oun lori ọrọ naa rara.	Ọ̀rọ̀ tí Fáyòṣe sọ yìí ló mú kí Bọ̀dé George dá a lóhùn pé ọmọ aláìlẹ́kọ̀ọ́ ni Fáyòṣe, ó gọ̀, ó fẹnu họra, kó sì mọ nǹkan tó ń ṣe òun lórí ọ̀rọ̀ náà rárá.
Gbese taa n jẹ lori ina mọna-mọna la ṣe fi kun owo ina	‘Gbèsè táa ń jẹ lórí iná mọ̀nà-mọ́ná la ṣe fi kún owó iná’
Laipe yii ni Aṣejere ba aṣoju awọn ileeṣẹ apinnaka to wa nilẹ wa sọrọ.	Láìpé yìí ni Àṣejèrè bá aṣojú àwọn iléeṣẹ́ apínnáká tó wà nílẹ̀ wa sọ̀rọ̀.
Oun ni agbẹnusọ gbogbo awọn ileeṣẹ apinnaka to wa lorilẹ-ede wa, Naijiria, taa mọ si Discos.	Òun ni agbẹnusọ gbogbo àwọn iléeṣẹ́ apínnáká tó wà lórílẹ̀-èdè wa, Nàíjíríà, táa mọ̀ sí Discos.
Ohun ti Ọtunba Sunday Ọduntan ba SAM AKINROLE sọ ree.	Ohun tí Ọ̀túnba Sunday Ọdúntàn bá SAM AKÍNRÓLÉ sọ rèé.
Aṣejere: Ẹ la wa lọyẹ nipa owo ti ẹ ti fẹẹ fi kun owo ina mọna-mọna?	Àṣejèrè: Ẹ là wá lọ́yẹ nípa owó tí ẹ ti fẹ́ẹ́ fi kún owó iná mọ̀nà-mọ́ná?
Ọtunba Ọduntan: Iye tawọn eeyan n san lori ina ni i ṣe pẹlu iye ti owo ina jẹ gan an, bi a ba tilẹ maa san iye owo to yẹ ka san, mo fẹẹ fi da yin loju pe ina yoo tubọ dara si i, nnkan yoo si maa lọ dede, ohun to n ṣẹlẹ lọwọ yii ko le maa lọ titi.	Ọ̀túnba Ọdúntàn: Iye táwọn èèyàn ń san lórí iná ní í ṣe pẹ̀lú iye tí owó iná jẹ́ gan an, bí a bá tilẹ̀ máa san iye owó tó yẹ ká san, mo fẹ́ẹ́ fi dá yín lójú pé iná yóò túbọ̀ dára sí i, nǹkan yóò sì máa lọ dédé, ohun tó ń ṣẹlẹ̀ lọ́wọ́ yìí kò le maa lọ títí.
Bawọn eeyan ba n sọ nipa alekun owo, awa apinnaka yii, awa la wa nisalẹ, awa taa jọ n pin owo yii pọ, awọn TCN, awọn Gencos ati awa Discos taa n gba owo lọwọ awọn araalu.	Báwọn èèyàn bá ń sọ nípa àlékún owó, àwa apínnáká yìí, àwa la wà nísàlẹ̀, àwa taa jọ ń pín owó yìí pọ̀, àwọn TCN, àwọn Gencos àti àwa Discos taa ń gba owó lọ́wọ́ àwọn aráàlú.
Owo taa n gba lọwọ awọn onibaara, diẹ ninu ẹ lo n wa sọwọ wa, koda ijọba lo n gba eyi to pọju.	Owó taa ń gba lọ́wọ́ àwọn oníbàárà, díẹ̀ nínú ẹ̀ ló ń wá sọ́wọ́ wa, kódà ìjọba ló ń gba èyí tó pọ̀jù.
Bi a ba fi kun owo ina nigba mẹwaa, tawọn kan ko sanwo, ohun kan naa ni yoo maa ṣẹlẹ.	Bí a bá fi kún owó iná nígbà mẹ́wàá, táwọn kàn kò sanwó, ohun kàn náà ni yóò maa ṣẹlẹ̀.
Aṣejere: Awọn kan n sọ pe kani ẹyin apinnaka n ṣe ojuṣe yin nipa mimu awọn ti kii sanwo ina wọn lasiko, wọn ni iyẹn tun maa rọ awọn yooku to n sanwo, ju owo ti ẹ fẹẹ fi kun owo ina lọ?	Àṣejèrè: Àwọn kan ń sọ pé kání ẹ̀yin apínnáká ń ṣe ojúṣe yín nípa mímú àwọn tí kìí sanwó iná wọn lásìkò, wọ́n ní ìyẹn tún máa rọ àwọn yòókù tó ń sanwó, ju owó tí ẹ fẹ́ẹ́ fi kún owó iná lọ?
Ọtunba Ọduntan: Ko soootọ nibẹ.	Ọ̀túnba Ọdúntàn: Kò sóòótọ́ níbẹ̀.
Ọrọ yẹn yatọ sira wọn, kii ṣohun kan naa, bi awọn eeyan ko ba tiẹ ri ina ji lo mọ, iye taa n san kere jọjọ.	Ọ̀rọ̀ yẹn yàtọ̀ síra wọn, kìí ṣohun kan náà, bí àwọn èèyàn kò bá tiẹ̀ rí iná jí lò mọ́, iye táa ń san kéré jọjọ.
Loootọ lo yẹ ka gbogun ti awọn to n ji ina lo, ṣugbọn awa kọ ni ọlọpaa nitori ọpọ igba ni ọlọpaa maa mu wọn, ti wọn tun maa fi wọn silẹ, ọrọ ileẹjọ naa si wa nibẹ, awa kọ lo maa ṣe gbogbo nnkan wọnyi.	Lóòótọ́ ló yẹ ká gbógun ti àwọn tó ń jí iná lò, ṣùgbọ́n àwa kọ́ ni ọlọ́pàá nítorí ọ̀pọ̀ ìgbà ni ọlọ́pàá máa mú wọn, tí wọ́n tún máa fi wọ́n sílẹ̀, ọ̀rọ̀ iléẹjọ́ náà sì wà níbẹ̀, àwa kọ́ ló máa ṣe gbogbo nǹkan wọ̀nyí.
Ohun taa n sọ funjọba ni pe ki ileẹjọ alagbeeka wa, ki a da sẹria fẹni to ba ji ina lọ lẹsẹkẹsẹ, eyi a tubọ mu wọn kiyesara.	Ohun táa ń sọ fúnjọba ni pé kí iléẹjọ́ alágbèéká wà, kí á dá sẹ̀ríà fẹ́ni tó bá jí iná lọ lẹ́sẹ̀kẹsẹ̀, èyí á túbọ̀ mú wọn kíyèsára.
Ṣugbọn tani yoo mu mi ti pọ ju niluu yii.	Ṣùgbọ́n tani yóò mú mi ti pọ̀ jù nílùú yìí.
Owo ina taa n sọ yii ni i ṣe pẹlu iye taa n ṣe ina gan-an.	Owó iná táa ń sọ yìí ní í ṣe pẹ̀lú iye táa ń ṣe iná gan-an.
Ohun to n ṣẹlẹ ni pe bii ọgọrin naira la n ṣe ina, ṣugbọn ẹ ni ka maa ta a ni ọgbọn naira, aadọta naira to din yẹn, ta lo maa san an, ohun to n ṣẹlẹ lọwọ yii niyẹn.	Ohun tó ń ṣẹlẹ̀ ni pé bíí ọgọ́rin náírà la ń ṣe iná, ṣùgbọ́n ẹ ni ká máa tà á ní ọgbọ̀n náírà, àádọ́ta náírà tó dín yẹn, ta ló máa san án, ohun tó ń ṣẹlẹ̀ lọ́wọ́ yìí nìyẹn.
Owo yẹn ti waa pọ debii pe, o ti wọ ẹgbẹẹgbẹrun miliiọnu naira, gbese ti waa n gori gbese funjọba.	Owó yẹn ti wáá pọ̀ débii pé, ó ti wọ ẹgbẹẹgbẹ̀rún mílííọ̀nù náírà, gbèsè ti wáa ń gorí gbèsè fúnjọba.
Aṣejere: Njẹ ẹ ba wọn sọ eyi?	Àṣejèrè: Ǹjẹ́ ẹ bá wọn sọ èyí?
Ọtunba Ọduntan: A ti n ba wọn sọ ọ, ṣugbọn mi o lero pe ijọba lee san owo yii, ohun tawọn araalu gbọdọ mọ ni pe iye taa n ṣe ina ree, iye taa n san ree, ohun gbogbo gbọdọ han sawọn araalu.	Ọ̀túnba Ọdúntàn: A ti ń bá wọn sọ ọ́, ṣùgbọ́n mi ò lérò pé ìjọba leè san owó yìí, ohun táwọn aráàlú gbọdọ̀ mọ̀ ni pé iye táa ń ṣe iná rèé, iye táa ń san rèé, ohun gbogbo gbọdọ̀ hàn sáwọn aráàlú.
Yatọ si awọn to n ji ina lo, awọn kan naa ko tun ni i sanwo o.	Yàtọ̀ sí àwọn tó ń jí iná lo, àwọn kàn náà kò tún ní í sanwó o.
Bi awọn ọmọ Naijiria ba n fẹ ina, nnkan mẹta ni wọn le ṣe, ọna mẹta la maa gba yanju iṣoro yii.	Bí àwọn ọmọ Nàíjíríà bá ń fẹ́ iná, nǹkan mẹ́ta ni wọ́n lè ṣe, ọ̀nà mẹ́ta la máá gbà yanjú ìṣòro yìí.
Akọkọ ni tawọn ijọba; ipinlẹ, ibilẹ ati apapọ.	Àkọ́kọ́ ni táwọn ìjọba; ìpínlẹ̀, ìbílẹ̀ àti àpapọ̀.
Awọn naa gbọdọ san gbese wọn, ọpọ awọn ileejọba ni wọn kii sanwo ina, awa apinannaka naa ni awọn kanda inu irẹsi laarin wa, a gbọdọ yanju iyẹn naa, paapaa awọn to n gba abẹtẹlẹ lọwọ awọn araalu, ikẹta ni pe awọn araalu kii fẹẹ sanwo ina, wọn ri i gẹgẹ bii ẹtọ wọn, ọpọ ni ko tiẹ mọ pe ọrọ ina ti bọ sọwọ awọn aladaani.	Àwọn náà gbọdọ̀ san gbèsè wọn, ọ̀pọ̀ àwọn iléèjọba ni wọn kìí sanwó iná, àwa apínánnáká náà ni àwọn kànda inú ìrẹsì láàrin wa, a gbọdọ̀ yanjú ìyẹn náà, pàápàá àwọn tó ń gba àbẹ̀tẹ́lẹ̀ lọ́wọ́ àwọn aráàlú, ìkẹta ni pé àwọn aráàlú kìí fẹ́ẹ́ sanwó iná, wọ́n rí i gẹ́gẹ́ bíi ẹ̀tọ́ wọn, ọ̀pọ̀ ni kò tiẹ̀ mọ̀ pé ọ̀rọ̀ iná ti bọ́ sọ́wọ́ àwọn aládàáni.
Ọpọ igba ni wọn maa n pariwo pe owo taa fun awọn pọ ju, ṣugbọn wọn o mọ pe ọpọ igba lawọn naa maa tanna silẹ, ti wọn o ni mọ, lọsan gan gan.	Ọ̀pọ̀ ìgbà ni wọ́n máa ń pariwo pé owó táa fún àwọn pọ̀ jù, ṣùgbọ́n wọn ò mọ̀ pé ọ̀pọ̀ ìgbà làwọn náà máa tanná sílẹ̀, tí wọn ò ní mọ̀, lọ́sàn gan gan.
Aṣejere: Ẹ jẹ ka sọrọ nipa ẹrọ pre-paid, ṣe ko ṣee ṣe fawọn araalu lati lọọ ra mita funra wọn ni, bi wọn ṣe n ṣe ti ẹrọ tẹlifoonu?	Àṣejèrè: Ẹ jẹ́ ká sọ̀rọ̀ nípa ẹ̀rọ pre-paid, ṣé kò ṣeé ṣe fáwọn aráàlú láti lọọ ra mítà fúnra wọn ni, bí wọ́n ṣe ń ṣe ti ẹ̀rọ tẹlifóònù?
Ọtunba Ọduntan: Ko ṣee ṣe, ẹ jẹ ki n sọ kinni kan fun yin, o lodi sofin gan an fun ẹnikẹni lati lọọ pe oniṣẹ ina (electrician) pe ko waa ba oun so ina.	Ọ̀túnba Ọdúntàn: Kò ṣeé ṣe, ẹ jẹ́ kí n sọ kinní kan fún yín, ó lòdì sófin gan an fún ẹnikẹ́ni láti lọọ pe oníṣẹ́ iná (electrician) pé kó wáá bá òun so iná.
Ohun to yẹ ka ma beere ni pe ki lo fa a ti ko fi si awọn mita ina fawọn araalu?	Ohun tó yẹ ká ma béèrè ni pé kí ló fà á tí kò fi sí àwọn mítà iná fáwọn aráàlú?
Ẹ jẹ ki n tun sọ fun yin pe ẹrọ tẹlifoonu yatọ si mita ina taa n sọ yii o, awọn nnkan taa n wo ki a too fun eeyan ni mita pọ, o yatọ si ọrọ tẹlifoonu, awọn mita yii si tun yatọ sira wọn.	Ẹ jẹ́ kí n tún sọ fún yín pé ẹ̀rọ tẹlifóònù yàtọ̀ sí mítà iná táa ń sọ yìí o, àwọn nǹkan táa ń wò kí á tóó fún èèyan ní mítà pọ̀, ó yàtọ̀ sí ọ̀rọ̀ tẹlifóònù, àwọn mítà yìí sì tún yàtọ̀ síra wọn.
Ọrọ mita, ori ijọba apapọ lo wa, ohun to yẹ ki wọn ṣe, won o ti i ṣe e rara.	Ọ̀rọ̀ mítà, orí ìjọba àpapọ̀ ló wà, ohun tó yẹ kí wọ́n ṣe, won ò tí ì ṣe é rárá.
Awọn ti wọn gbe iṣẹ fun lati maa ko mita wọle, o n nira fun wọn, nitori owo ti wọn gbe le e fun awọn yẹn lati maa san, awọn iṣoro yẹn pọ.	Àwọn tí wọ́n gbé iṣẹ́ fún láti máa kó mítà wọlé, ó ń nira fún wọn, nítorí owó tí wọn gbé lé e fún àwọn yẹn láti máa san, àwọn ìṣòro yẹ́n pọ̀.
Awa Discos kọ lo n pin mita lọwọ yii.	Àwa Discos kọ́ ló ń pín mítà lọ́wọ́ yìí.
Aṣejere: Ki lẹ waa ri sọ si aṣẹ ijọba pe ki gbogbo awọn ọmọ Naijiria ni mita ko too di ọdun to n bọ?	Àṣejèrè: Kí lẹ wáá rí sọ sí àṣẹ ìjọba pé kí gbogbo àwọn ọmọ Nàíjíríà ní mítà kó tóó di ọdún tó ń bọ̀?
Ọtunba Ọduntan: Awada kẹri-kẹri lasan ni, wọn o mọ nnkan ti wọn n sọ, o da bii keeyan paṣẹ pe ki n lọọ fun aya ọrẹ mi loyun ni, njẹ iyẹn ṣee ṣe?	Ọ̀túnba Ọdúntàn: Àwàdà kẹrí-kẹrì lásán ni, wọn ò mọ nǹkan tí wọ́n ń sọ, ó dà bíi kéèyàn pàṣẹ pé kí n lọọ fún aya ọ̀rẹ́ mí lóyún ni, ǹjẹ́ ìyẹn ṣeé ṣe?
Ati loyun iyawo mi, ọwọ mii kọ lo wa.	Àti lóyún ìyàwó mi, ọwọ́ mìi kọ́ ló wà.
Ko ṣee ṣe.	Kò ṣéé ṣe.
Aṣejere: Ṣugbọn awọn kan ti ni mita, ki lo wa de to ṣoro lati pin kinni yii ka?	Àṣejèrè: Ṣùgbọ́n àwọn kan ti ní mítà, kí ló wá dé tó ṣòro láti pín kinní yìí ká?
Ọtunba Ọduntan: Ijọba apapọ ni ka bi leere ohun ti ẹ n bi mi yii.	Ọ̀túnba Ọdúntàn: Ìjọba àpapọ̀ ni ká bi léèrè ohun tí ẹ ń bi mí yìí.
Ohun to ṣẹlẹ ni pe minisita lo ṣadeede paṣẹ pe ọrọ mita kii ṣe ọrọ wa mọ, wọn gbe e fun awọn ileeṣẹ aladaani, awa ko lodi siyẹn, ṣugbọn iṣoro tawa ni lawọn naa n ni.	Ohun tó ṣẹlẹ̀ ni pé mínísítà ló ṣàdéédé pàṣẹ pé ọ̀rọ̀ mítà kìí ṣe ọ̀rọ̀ wa mọ́, wọ́n gbé e fún àwọn iléeṣẹ́ aládàáni, àwa kò lòdì síyẹn, ṣùgbọ́n ìṣòro táwa ní làwọn náà ń ní.
Awọn owo taa n na tẹlẹ tun ti yatọ si eyi taa n na lọwọ yii, iye taa n ra dọla tẹlẹ kọ la n ra a bayii, awọn nnkan to n ṣakoba fun awọn to nilo mita niyẹn.	Àwọn owó táa ń ná tẹ́lẹ̀ tún ti yàtọ̀ sí èyí táà ń ná lọ́wọ́ yìí, iye táà ń ra dọ́là tẹ́lẹ̀ kọ́ là ń rà á báyìí, àwọn nǹkan tó ń ṣàkóbá fún àwọn tó nílò mítà nìyẹn.
A n ro tawọn araalu, a sọ fun ijọba pe ki wọn maa jẹ ka fowo kun owo ina lọwọ yii, nitori nnkan ko fararọ, ṣugbọn owo la n ṣe, nnkan ti a n ra laa n ta.	A ń ro tàwọn aráàlú, a sọ fún ìjọba pé kí wọ́n máà jẹ́ ká fowó kún owó iná lọ́wọ́ yìí, nítorí nǹkan kò fararọ, ṣùgbọ́n òwò la ń ṣe, nǹkan tí à ń rà làà ń tà.
Awọn eeyan fẹẹ lo ina, ṣugbọn wọn o ṣetan ati sanwo.	Àwọn èèyàn fẹ́ẹ́ lo iná, ṣùgbọ́n wọn ò ṣetán àti sanwó.
Aṣejere: Njẹ ẹ n gbero eto iranwọ fawọn araalu?	Àṣejèrè: Ǹjẹ́ ẹ ń gbèrò ètò ìrànwọ́ fáwọn aráàlú?
Ọtunba Ọduntan: Ijọba lo lee dahun iyẹn, ọja ọlọja la n ta.	Ọ̀túnba Ọdúntàn: Ìjọba ló leè dáhùn ìyẹn, ọjà ọlọ́jà là ń tà.
Aṣejere: Ẹyin lawọn araalu mọ	Àṣejèrè: Ẹ̀yin làwọn aráàlú mọ̀
Ọtunba Ọduntan: Loootọ ni, emi kan n pin ina fawọn araalu ni.	Ọ̀túnba Ọdúnt̀an: Lóòótọ́ ni, èmi kàn ń pín iná fáwọn aráàlú ni.
Awa la sọ fun ijọba pe ki wọn fun awọn araalu lanfaani oṣu meji lati fun awọn eeyan nina lọfẹẹ, Gbajabiamila naa lo ni ki n waa kede fawọn araalu pe a maa fun awọn eeyan nina lọfẹẹ.	Àwa la sọ fún ìjọba pé kí wọn fún àwọn aráàlú láǹfààní oṣù méjì láti fún àwọn èèyàn níná lọ́fẹ̀ẹ́, Gbàjàbíàmílà náà ló ní kí ń wáá kéde fàwọn aráàlú pé a máa fún àwọn èèyàn níná lọ́fẹ̀ẹ́.
Ṣugbọn nigba ti a beere owo lọwọ ijọba, wọn ni awọn ko le sanwo.	Ṣùgbọ́n nígbà tí a bèèrè owó lọ́wọ́ ìjọba, wọ́n ní àwọn kò le sanwó.
Ta lo fẹẹ waa sanwo?.	Ta ló fẹ́ẹ́ wáá sanwó?.
Ohun toju mama mi ri lo mu ki n maa n ran awọn obinrin lọwọ	‘Ohun tójú màmá mí rí ló mú ki ń máa ń ran àwọn obìnrin lọ́wọ́’
Abilekọ Bukọla Bamiduro, ni oludasilẹ ajọ Karis & Eleos Hand of Hope Foundation, ajọ aladaani to n ran awọn obinrin atawọn ọmọdebinrin lọwọ.	Abilékọ Bùkọ́lá Bámidúró, ni olùdásílẹ̀ àjọ Karis & Eleos Hand of Hope Foundation, àjọ aládàáni tó ń ran àwọn obìnrin àtàwọn ọmọdébìnrin lọ́wọ́.
Wọn ṣalaye akitiyan wọn lati ran awọn obinrin to wa ni igberiko lọwọ.	Wọ́n ṣàlàyé akitiyan wọn láti ran àwọn obìnrin tó wà ní ìgbèríko lọ́wọ́.
Ohun ti wọn sọ ree fun SAM AKINROLE	Ohun tí wọ́n sọ rèé fún SAM AKÍNRÓLÉ
Aṣejere: Ẹ jẹ ka mọ nipa yin?	Àṣejèrè: Ẹ jẹ́ ká mọ̀ nípa yín?
Bukọla Bamiduro: Orukọ mi ni Bukọla Bamiduro, oludasilẹ ajọ Karis & Eleos hand of hope foundation.	Bùkọ́lá Bámidúró: Orúkọ mi ni Bùkọ́lá Bámidúró, olùdásílẹ̀ àjọ Karis & Eleos hand of hope foundation.
Oniṣowo ni mi, mo si tun maa n ja fẹtọọ awọn ọmọde ati bi a ṣe maa ro awọn obinrin wa lagbara.	Oníṣòwò ni mí, mo sì tún máa ń jà fẹ́tọ̀ọ́ àwọn ọmọdé àti bí a ṣe máa ró àwọn obìnrin wa lágbára.
Mo lọ sileewe, mo si kẹkọọ gboye jade.	Mo lọ síléèwé, mo sì kẹ́kọ̀ọ́ gboyè jáde.
Mo tun kẹkọọ nipa bi a ṣe n ṣele lọṣọọ, ati bi a ṣe n ṣeto ayẹyẹ ati bẹẹ bẹẹ lọ.	Mo tún kẹ́kọ̀ọ́ nípa bí a ṣe ń ṣelé lọ́ṣọ̀ọ́, àti bí a ṣe ń ṣètò ayẹyẹ àti bẹ́ẹ̀ bẹ́ẹ̀ lọ.
Iyaale ile ni mi, bẹẹ ni mo si tun bimọ meji.	Ìyáálé ilé ni mí, bẹ́ẹ̀ ni mo sì tún bímọ méjì.
Aṣejere: Ẹ sọ diẹ fun wa nipa ajọ yin?	Àṣejèrè: Ẹ sọ díẹ̀ fún wa nípa àjọ yín?
Bukọla Bamiduro: Ọdun 2017 la da a silẹ, ṣugbọn ọdun 2018 la gba ontẹ ijọba lati ran awọn obinrin atawọn ọmọdebinrin lọwọ, paapaa awọn ti wọn wa nigberiko, awọn ti ko lanfaani si awọn amayedẹrun.	Bùkọ́lá Bámidúró: Ọdún 2017 la dá a sílẹ̀, ṣùgbọ́n ọdún 2018 la gba òǹtẹ̀ ìjọba láti ran àwọn obìnrin àtàwọn ọmọdébìnrin lọ́wọ́, pàápàá àwọn tí wọ́n wà nígbèríko, àwọn tí kò lánfààní sí àwọn amáyédẹrùn.
Ọna mẹta la si n gba lati ṣiṣẹ yii: Igbogun ti iṣẹ ati iyan, fifun awọn obinrin lanfaani tawọn ọkunrin ni, ati bi a ṣe n tọju awọn idoti agbegbe wa, ti a n sọ wọn di owo.	Ọ̀nà mẹ́ta la sì ń gbà láti ṣiṣẹ́ yìí: Ìgbógun ti ìṣẹ́ àti ìyàn, fífún àwọn obìnrin lánfààní táwọn ọkùnrin ní, àti bí a ṣe ń tọ́jú àwọn ìdòtí àgbègbè wa, tí a ń sọ wọ́n di owó.
Awọn iṣẹ mẹta taa n gunle lajọ naa niyẹn.	Àwọn iṣẹ́ mẹ́ta táa ń gùnlé lájọ náà nìyẹn.
Aṣejere: Ki lo mu ero yii wa ninu yin, kin ni idi to fi jẹ ọrọ obinrin le yan niṣẹ?	Àṣejèrè: Kí ló mú èrò yìí wà nínú yín, kín ni ìdí tó fi jẹ́ ọ̀rọ̀ obìnrin le yàn níṣẹ́?
Bukọla Bamiduro: Itan fi han wa pe gbogbo igba lawọn obinrin maa n fi ara wọn ji, fun awọn iran to n bọ lẹyin, ninu wọn naa ni iya to bi mi lọmọ, awọn to duro ti mi niyẹn.	Bùkọ́lá Bámidúró: Ìtàn fi hàn wá pé gbogbo ìgbà làwọn obìnrin máa ń fi ara wọn jì, fún àwọn ìran tó ń bọ̀ lẹ́yìn, nínú wọn náà ní ìyá tó bí mi lọ́mọ, àwọn tó dúró tì mí nìyẹn.
Oun o niru anfaani temi ni, ko sẹni to gba wọn niyanju gẹgẹ bawọn kan ti ṣe fun mi.	Òun ò nírú ànfààní témi ni, kò sẹ́ni tó gbà wọ́n níyànjú gẹ́gẹ́ báwọn kan ti ṣe fún mi.
Ṣe ni iya mi lọ sileewe lati kẹkọọ, lasiko tawọn ẹlẹgbẹ rẹ n lọ sile ọkọ, o fẹ koun niṣẹ gidi lọwọ koun ba a le lowo to maa fi tọ gbogbo awọn ọmọ rẹ lo ṣe gbe igbesẹ yii.	Ṣe ni ìyá mi lọ síléèwé láti kẹ́kọ̀ọ́, lásìkò táwọn ẹlẹgbẹ́ rẹ̀ ń lọ sílé ọkọ, ó fẹ́ kóun níṣẹ́ gidi lọ́wọ́ kóun ba à le lówó tó máa fi tọ́ gbogbo àwọn ọmọ rẹ̀ ló ṣe gbé ìgbésẹ̀ yìí.
Ṣugbọn ko sinmi rara, ṣe lo fi asiko rẹ silẹ lati ran emi naa lọ sileewe, gbogbo agbara rẹ lo lo lati ri i daju pe mo kawe, eyi jọ mi loju pupọ, o si ya mi lẹnu, bẹẹ ni mo mọ riri oore ti wọn ṣe fun mi.	Ṣùgbọ́n kò sinmi rárá, ṣe ló fi àsìkò rẹ̀ sílẹ̀ láti rán èmi náà lọ síléèwé, gbogbo agbára rẹ̀ ló lò láti rí i dájú pé mo kàwé, èyí jọ mí lójú púpọ̀, ó sì yà mí lẹ́nu, bẹ́ẹ̀ ni mo mọ rírì oore tí wọn ṣe fún mi.
Loootọ, wọn ti fẹyinti lẹnu iṣẹ ṣugbọn wọn ṣi n ṣiṣẹ pẹlu ileewe giga Covenant.	Lóòótọ́, wọ́n ti fẹ̀yìntì lẹ́nu iṣẹ́ ṣùgbọ́n wọ́n ṣì ń ṣiṣẹ́ pẹ̀lú iléèwé gíga Covenant.
Nigba ti mo n kẹkọọ ipele keji, ti wọn n pe ni Masters ni mo tun gba a lero pe ki n ṣiṣẹ lori ajọ yii, tori asiko naa ni wọn ni ki n lọọ ṣiṣẹ ni igberiko kan.	Nígbà tí mo ń kẹ́kọ̀ọ́ ìpele kejì, tí wọ́n ń pè ní Masters ni mo tún gbà á lérò pé kí ń ṣiṣẹ́ lórí àjọ yìí, torí àsìkò náà ni wọn ní kí n lọọ ṣiṣẹ́ ní ìgbèríko kàn.
Iriri mi ni igberiko yii ni pe awọn obinrin wọn lo n ṣiṣẹ, ṣe lawọn ọkunrin n sun, ọrọ buruku pẹlu ẹrin ni, ohun to mu mi gba a lero lati bẹrẹ ohun ti a le ṣe lati fi ro awọn obinrin lagbara niyẹn.	Ìrírí mi ní ìgbèríko yìí ni pé àwọn obìnrin wọn ló ń ṣiṣẹ́, ṣe làwọn ọkùnrin ń sùn, ọ̀rọ̀ burúkú pẹ̀lú ẹ̀rín ni, ohun tó mú mi gbà á lérò láti bẹ̀rẹ̀ ohun tí a lè ṣe láti fi ró àwọn obìnrin lágbára nìyẹn.
Aṣejere: Titi di akoko yii, awọn obinrin meloo lẹ ti ro lagbara?	Àṣejèrè: Títí di àkókò yìí, àwọn obìnrin mélòó lẹ ti ró lágbára?
Bukọla Bamiduro: Lati ibẹrẹ titi di akoko yii, a ti ro ẹgbẹrun eeyan lagbara.	Bùkọ́lá Bámidúró: Láti ìbẹ̀rẹ̀ títí di àkókò yìí, a ti ró ẹgbẹ̀rún èèyàn lágbára.
Lati agbegbe Ogijo, Onikẹ, ati Ogudu lati yan awọn obinrin naa, lori oriṣii iṣẹ ọwọ nipa ọṣẹ ṣiṣe, nipa bi wọn ṣe n fi aro ṣe aṣọ, nipa bi wọn ṣe n sọ idọti dowo, ati bẹẹ bẹẹ lọ.	Láti agbègbè Ògìjo, Onikẹ, àti Ògùdù láti yan àwọn obìnrin náà, lórí oríṣìí iṣẹ́ ọwọ́ nípa ọṣẹ ṣíṣe, nípa bí wọ́n ṣe ń fi aró ṣe aṣọ, nípa bí wọ́n ṣe ń sọ ìdọ̀tí dowó, àti bẹ́ẹ̀ bẹ́ẹ̀ lọ.
Bakan naa la tun ran awọn ọmọbinrin ti wọn din diẹ ni ẹgbẹrun kan ataabọ lori bi wọn ti n sọ idọti dowo.	Bákan náà la tún ran àwọn ọmọbìnrin tí wọ́n dín díẹ̀ ní ẹgbẹ̀rún kan àtààbọ̀ lórí bí wọ́n ti ń sọ ìdọ̀tí dowó.
Ileewe pamari ati girama lati lọọ kọ awọn ọmọ naa.	Iléèwé pámárì àti girama lati lọọ kọ́ àwọn ọmọ náà.
Bẹẹ la si tun fun awọn obinrin mẹwaa kan naa ni owo lati bẹrẹ owo wọn, wọn fowo ọhun ra irinṣẹ ni.	Bẹ́ẹ̀ la sì tún fún àwọn obìnrin mẹ́wàá kan náà ní owó láti bẹ̀rẹ̀ òwò wọn, wọ́n fowó ọ̀hún ra irinṣẹ́ ni.
Lara ohun taa n ṣe naa ni lati dowopọ pẹlu awọn ajọ kan lati mu ipinnu wọn ṣe.	Lára ohun táa ń ṣe náà ni láti dowópọ̀ pẹ̀lú àwọn àjọ kan láti mú ìpinnu wọn ṣe.
Aṣejere: A ṣakiyesi pe ileeṣẹ SMEDAN naa wa ninu awọn ti ẹ n dowopọ pẹlu, ti wọn n ba yin ṣedanilẹkọọ fawọn ti ẹ n ro lagbara, bawo lajọṣepọ yin?	Àṣejèrè: A ṣàkíyèsí pé iléeṣẹ́ SMEDAN náà wà nínú àwọn tí ẹ ń dowópọ̀ pẹ̀lú, tí wọ́n ń bá yín ṣèdánilẹ́kọ̀ọ́ fáwọn tí ẹ ń ró lágbára, báwo làjọṣepọ̀ yín?
Bukọla Bamiduro: A ṣakiyesi pe o ṣe dandan fun wa lati kọ awọn eeyan wa lẹkọọ imọ nipa bi a ṣe n ṣowo, kii kan ṣe pe ka kọ wọn niṣẹ ọwọ nikan, eyi lo mu ki a lọọ ba wọn.	Bùkọ́lá Bámidúró: A ṣàkíyèsí pé ó ṣe dandan fún wa láti kọ́ àwọn èèyàn wa lẹ́kọ̀ọ́ ìmọ̀ nípa bí a ṣe ń ṣòwò, kìí kàn ṣe pé ká kọ́ wọn níṣẹ́ ọwọ́ nìkan, èyí ló mú kí a lọọ bá wọn.
Awọn atapata-dide aarin wọn la ko lọ sibẹ, pe ki wọn kọ wọn lẹkọọ bi wọn ṣe lee da ileeṣẹ tiwọn naa silẹ.	Àwọn atàpáta-dìde àárín wọn la kó lọ síbẹ̀, pé kí wọ́n kọ́ wọn lẹ́kọ̀ọ́ bí wọ́n ṣe lèè dá iléeṣẹ́ tiwọn náà sílẹ̀.
Awọn bii Madam Ayọdeji Megbọpe.	Àwọn bíi Madam Ayọ̀dèjì Mégbọ̀pé.
Mọi-mọi ti obinrin yii n ṣe ti de ilẹ okeere, nilẹ Amẹrika, bẹẹ ẹgbẹrun naira pere lo fi bẹrẹ.	Mọ́í-mọ́í tí obìnrin yìí ń ṣe tí de ilẹ̀ òkèèrè, nílẹ̀ Amẹ́ríkà, bẹ́ẹ̀ ẹgbẹ̀rún náírà péré ló fi bẹ̀rẹ̀.
A fẹ ki wọn bẹrẹ pẹlu ohun ti wọn ni lọwọ, ko digba ti wọn ba lowo nla lọwọ ki wọn too bẹrẹ iṣẹ wọn, ati bẹẹ bẹẹ lọ.	A fẹ́ kí wọ́n bẹ̀rẹ̀ pẹ̀lú ohun tí wọ́n ní lọ́wọ́, kò dìgbà tí wọ́n bá lówó ńlá lọ́wọ́ kí wọ́n tóó bẹ̀rẹ̀ iṣẹ́ wọn, àti bẹ́ẹ̀ bẹ́ẹ̀ lọ.
Aṣejere: Njẹ ẹ tiẹ n bẹ awọn ti ẹ ro lagbara wo, lati mọ boya wọn n ṣe daadaa?	Àṣejèrè: Ǹjẹ́ ẹ tiẹ̀ ń bẹ àwọn tí ẹ ró lágbára wò, láti mọ̀ bóyá wọ́n ń ṣe dáadáa?
Bukọla Bamiduro: Bẹẹ ni, a maa n ṣe e, a maa n bẹ wọn wo lati mọ bi wọn ṣe n ṣe si, ati lati mọ ilọsiwaju ati awọn ipenija wọn, paapaa awọn ti wọn bẹrẹ lati ibi kekere, ti a fun ni irinṣẹ, a gbọdọ mọ boya ohun ti wọn kọ wọn ye wọn, wọn si n mu u lo.	Bùkọ́lá Bámidúró: Bẹ́ẹ̀ ni, a máá ń ṣe é, a máa ń bẹ̀ wọ́n wò láti mọ̀ bí wọ́n ṣé ń ṣe sí, àti láti mọ ìlọsíwájú àti àwọn ìpèníjà wọn, pàápàá àwọn tí wọ́n bẹ̀rẹ̀ láti ibi kékeré, tí a fún ní irinṣẹ́, a gbọdọ̀ mọ̀ bóyá ohun tí wọ́n kọ́ wọn yé wọn, wọ́n sì ń mú u lò.
Aṣejere: Ki lawọn afojusun yin?	Àṣejèrè: Kí làwọn àfojúsùn yín?
Bukọla Bamiduro: Ka fun awọn obinrin wa lagbara, ka din iṣẹ ati iyan ku lawujọ, ka si ni agbekalẹ ti wọn le lo lati ṣohun ti wọn ba ni lọkan, paapaa lọjọ iwaju.	Bùkọ́lá Bámidúró: Ká fún àwọn obìnrin wa lágbára, ká dín ìṣẹ́ àti ìyàn kù láwùjọ, ká sì ní àgbékalẹ̀ tí wọ́n le lò láti ṣohun tí wọ́n bá ní lọ́kàn, pàápàá lọ́jọ́ iwájú.
Aṣejere: Njẹ a tiẹ n ṣe to fun awọn to ku diẹ kaato fun, bawo la si ṣe le ran wọn lọwọ?	Àṣejèrè: Ǹjẹ́ a tiẹ̀ ń ṣe tó fún àwọn tó kù díẹ̀ káàtó fún, báwo la sì ṣe le ràn wọ́n lọ́wọ́?
Bukọla Bamiduro: Rara o!	Bùkọ́lá Bámidúró: Rárá o!
Ṣugbọn a o ni jẹ ko su wa naa ni, a o maa ran wọn lọwọ lati dide kuro ninu awọn ipenija wọn.	Ṣùgbọ́n a ò ní jẹ́ kó sú wa náà ni, a ó máa ràn wọ́n lọ́wọ́ láti dìde kúrò nínú àwọn ìpèníjà wọn.
Bẹẹ la gbọdọ ṣiṣẹ lati jẹ ki wọn ṣawari awọn ẹbun tawọn naa ni, ka si ran awọn ajọ yooku ti wọn n ṣeru iṣẹ bẹẹ lọwọ.	Bẹ́ẹ̀ la gbọdọ̀ ṣiṣẹ́ láti jẹ́ kí wọ́n ṣàwárí àwọn ẹ̀bùn táwọn náà ni, ká sì ran àwọn àjọ yòókù tí wọ́n ń ṣerú iṣẹ́ bẹ́ẹ̀ lọ́wọ́.
Aṣaaju rere ni Ṣolebọ jẹ fọlọkada ROMO lOgun  Liṣabi	Aṣáájú rere ni Ṣólebọ̀ jẹ́ fọ́lọ́kadà ROMO l’Ògùn – Líṣàbi
Alaaji Ọmọọba Nurudeen Ṣogeyinbo, tọpọ mọ si Liṣabi, to jẹ alaga ẹgbẹ ọlọkada ẹgbẹ ROMO, ti ẹkun Ogun Central ti ṣapejuwe alaga ẹgbẹ wọn nipinlẹ Ogun, Alaaji Rasak Olusọla Ṣotayọ tọpọ mọ si Ṣolebọ, gẹgẹ bi aṣaaju rere ti Ọlọrun ran sinu ẹgbẹ naa.	Àlàájí Ọmọọba Nurudeen Ṣógéyìnbó, tọ́pọ̀ mọ̀ sí Líṣàbí, tó jẹ́ alága ẹgbẹ́ ọlọ́kadà ẹgbẹ́ ROMO, ti ẹkùn Ògùn Central ti ṣàpèjúwe alága ẹgbẹ́ wọn ńìpínlẹ̀ Ògùn, Àlàájì Rasak Olúsọlá Ṣótáyọ̀ tọ́pọ̀ mọ̀ sí Ṣólebọ̀, gẹ́gẹ́ bí aṣáájú rere tí Ọlọ́run rán sínú ẹgbẹ́ náà.
O sọrọ yii lakooko ipade ẹgbẹ naa ti ẹkun Ogun Central, o ni ọpọ igbesẹ ni ọkunrin yii ti ko nipa eto aabo fawọn ọmọ ẹgbẹ ọhun, adura awọn si ni pe ki Ọlọrun lọra ẹmi ẹ fawọn.	Ó sọ̀rọ̀ yìí lákòókò ìpàdé ẹgbẹ́ náà ti ẹkùn Ògùn Central, ó ní ọ̀pọ̀ ìgbésẹ̀ ni ọkùnrin yìí ti kó nípa ètò ààbò fáwọn ọmọ ẹgbẹ́ ọ̀hún, àdúrà àwọn sì ni pé ki Ọlọ́run lọ́ra ẹ̀mí ẹ̀ fáwọn.
Bẹẹ lo sọ pe ko sẹni to ṣe bi alaga wọnyii ninu ẹgbẹ ọlọkada mẹtẹẹta to wa nipinlẹ Ogun.	Bẹ́ẹ̀ ló sọ pé kò sẹ́ni tó ṣe bí alága wọ̀nyíi nínú ẹgbẹ́ ọlọ́kadà mẹ́tẹ̀ẹ̀ta tó wà ńìpínlẹ̀ Ògùn.
O wa rọ awọn ọmọ ẹgbẹ lati fọwọsowọpọ pẹlu ẹ, lara awọn to wa nibẹ ni Ọgbẹni Ọlalekan Ṣonọla tọpọ mọ si Awinkoko, to jẹ akọwe ẹgbẹ naa nipinlẹ Ogun, Mukaila Oniyide, akọwe iṣuna owo, Arabinrin Ọmọlọla Olumide, atawọn oloye mi-in.	Ó wá rọ àwọn ọmọ ẹgbẹ́ láti fọwọ́sowọ́pọ̀ pẹ̀lú ẹ̀, lára àwọn tó wà níbẹ̀ ni Ọ̀gbẹ́ni Ọlálékan Ṣónọ́lá tọ́pọ̀ mọ̀ sí Awínkoko, tó jẹ́ akọ̀wé ẹgbẹ́ náà ńìpínlẹ̀ Ògùn, Mukaila Oníyídé, akọ̀wé ìṣúná owó, Arábìnrin Ọmọlọlá Olúmídé, àtàwọn olóyè mí-ìn.
Abọde iwọde sọrọ soke!	Àbọ̀dé ìwọ́de sọ̀rọ̀ sókè!
Ẹru n ba awọn oṣiṣẹ, nitori dukia ti wọn dana sun	Ẹ̀rù ń ba àwọn òṣìṣẹ́, nítorí dúkìá tí wọ́n dáná sun
Sam Akinrole ati Ojuoluwakotimi Olusina	Sam Akínrólé àti Ojúolúwakòtìmí Olúsínà
Abilekọ Juliana Ogundana jẹ ọkan lara awọn to ni ṣọọbu loju ọna Bode Thomas, ni Suurulere, lEkoo.	Abilékọ Juliana Ògúndánà jẹ́ ọ̀kan lára àwọn tó ní ṣọ́ọ̀bù lójú ọ̀nà Bodè Thomas, ní Sùúrùlérè, l’Ékòó.
Aṣọ igbalode lobinrin yii n ta, paapaa aṣọ awọn obinrin, ati tọmọde ati tagba, ilu oyinbo lobinrin naa ti n lọọ ko awọn ọja rẹ wa, nitori nibẹ ni ọkọ rẹ wa, ọkọ rẹ yii lo maa n fi ọja naa ranṣẹ si i ni Naijiria nibi.	Aṣọ ìgbàlódé lobìnrin yìí́ ń tà, pàápàá aṣọ àwọn obìnrin, àti tọmọdé àti tàgbà, ilú òyìnbó lóbìnrin náà tí ń lọọ kó àwọn ọjà rẹ̀ wá, nítorí níbẹ̀ ni ọkọ rẹ̀ wà, ọkọ rẹ̀ yìí ló máa ń fi ọjà náà ránṣẹ́ sí i ní Nàíjíríà níbí.
Yatọ si awọn aṣọ tobinrin yii tun n ta, bẹẹ lo n ta awọn ohun iṣaraloge tawọn obinrin n lo loriṣiiriṣii, o si tun ni apa kan ni ṣọọbu rẹ to ti n da awọn ọmọge Suurulere lohun, nibẹ lo ti n ba wọn ṣe ara wọn loge.	Yàtọ̀ sí àwọn aṣọ tóbìnrin yìí tún ń tà, bẹ́ẹ̀ ló ń ta àwọn ohun ìṣaralóge táwọn obìnrin ń lò lóríṣìíríṣìí, ó sì tún ní apá kan ní ṣọ́ọ̀bù rẹ̀ tó ti ń dá àwọn ọmọge Sùúrùlérè lóhùn, níbẹ̀ ló ti ń bá wọn ṣe ara wọn lóge.
Awọn ọmọọṣẹ mejila ni Arabinrin Juliana ni titi di oṣu to kọja yii, iyẹn awọn to n gba owo oṣu lọwọ rẹ niyẹn, bo tiẹ jẹ pe a o le fidi iye tobinrin naa n fun awọn oṣiṣẹ rẹ loṣooṣu mulẹ, ṣugbọn yatọ sawọn tobinrin naa n sanwo fun, o tun ni awọn ti wọn n kọṣẹ lọdọ rẹ, nitori iwadii Aṣejere fihan pe obinrin naa n ṣerun lọṣọọ, bẹẹ lo si tun n ṣiṣẹ oge ara.	Àwọn ọmọọṣẹ́ méjìlá ni Arábìnrin Juliana ní títí di oṣù tó kọjá yìí, ìyẹn àwọn tó ń gba owó oṣù lọ́wọ́ rẹ̀ nìyẹn, bó tiẹ̀ jẹ́ pé a ò le fìdí iye tóbìnrin náà ń fún àwọn òṣìṣẹ́ rẹ̀ lóṣooṣù múlẹ̀, ṣùgbọ́n yàtọ̀ sáwọn tóbìnrin náà ń sanwó fún, ó tún ni àwọn tí wọ́n ń kọ́ṣẹ́ lọ́dọ̀ rẹ̀, nítorí ìwádìí Àṣejèrè fihàn pé obìnrin náà ń ṣerun lọ́ṣọ̀ọ́, bẹ́ẹ̀ ló sì tún ń ṣiṣẹ́ oge ara.
Awọn ọmọọṣẹ ti wọn ko gba owo-oṣu ti wọn n kọṣẹ lọdọ obinrin yii naa fẹrẹ to mẹwaa, lọrọ kan gbogbo awọn oṣiṣẹ ti wọn ṣiṣẹ oojọ wọn lọdọ Arabinrin Juliana ko din ni mejilelogun.	Àwọn ọmọọṣẹ́ tí wọn kò gba owó-oṣù tí wọ́n ń kọ́ṣẹ́ lọ́dọ̀ obìnrin yìí náà fẹ́rẹ̀ tó mẹ́wàá, lọ́rọ̀ kan gbogbo àwọn òṣìṣẹ́ ti wọ́n ṣiṣẹ́ òòjọ́ wọn lọ́dọ̀ Arábìnrin Juliana kò dín ní méjìlélógún.
Amọ ṣa, ọpọ awọn oṣiṣẹ yii ni wọn o ti i mọ nnkan to maa ṣẹlẹ si wọn, nitori ṣọọbu ọga wọn wa ninu awọn ṣọọbu tawọn janduku kọluu, ti wọn si ji gbogbo awọn ẹru to wa ninu rẹ, gbogbo irinṣẹ, ati ohun eelo ti wọn n lo fawọn kọsitọma pata lawọn ẹni ji gbe lọ, eyi ti wọn o le gbe, ṣe ni wọn ba a jẹ.	Àmọ́ ṣá, ọ̀pọ̀ àwọn òṣìṣẹ́ yìí ni wọn ò tí ì mọ nǹkan tó máa ṣẹlẹ̀ sí wọn, nítorí ṣọ́ọ̀bù ọ̀gá wọn wà nínú àwọn ṣọ́ọ̀bù táwọn jàǹdùkú kọlùù, tí wọn sì jí gbogbo àwọn ẹrù tó wà nínú rẹ̀, gbogbo irinṣẹ́, àti ohun èèlò tí wọn ń lò fáwọn kọ́sítọ́mà pátá làwọn ẹni jí gbé lọ, èyí tí wọn ò le gbé, ṣe ni wọ́n bà á jẹ́.
Ẹṣẹ tobinrin naa ṣẹ wọn lẹnikan ko ti i le sọ pato.	Ẹ̀ṣẹ̀ tóbìnrin náà ṣẹ̀ wọ́n lẹnìkan kò tí ì lè sọ pàtó.
Ohun ti ọkan ninu awọn oṣiṣẹ obinrin yii n sọ fun wa ni pe ọga ti ni kawọn lọọ sinmi sile naa, wọn lo sọ pe ko ti i si iṣẹ kankan, ki wọn jẹ koun ronu ibi toun maa gbe ọrọ oun gba.	Ohun tí ọ̀kan nínú àwọn òṣìṣẹ́ obìnrin yìí ń sọ fún wa ni pé ọ̀gá ti ní káwọn lọọ sinmi sílé náá, wọ́n ló sọ pé kò tí ì sí iṣẹ́ kankan, kí wọ́n jẹ́ kóun ronú ibi tóun máa gbe ọ̀rọ̀ òun gbà.
Iriri Ogundana yii ni iriri ọpọ awọn eeyan loṣu to kọja yii nigba ti awọn janduku gbinaya kaakiri ilẹ Yoruba.	Ìrírí Ògúndánà yìí ni ìrírí ọ̀pọ̀ àwọn èèyàn lóṣù tó kọjá yìí nígbà tí àwọn jàǹdùkú gbìnáyá káàkiri ilẹ̀ Yorùbá.
Lati ipinlẹ Eko titi de Ọyọ, de Ọṣun, Ekiti, Ogun kaakiri lawọn tọọgi ti lọọ kọlu awọn araalu, wọn ji ẹru wọn gbe, wọn o duro nibẹ nikan, eyi ti wọn o lee ji gbe, ṣe ni wọn ba a jẹ, lọna ti kinni ọhun ko fi ni i latunṣe rara.	Láti ìpínlẹ̀ Èkó títí dé Ọ̀yọ́, dé Ọ̀ṣun, Èkìtì, Ògùn káàkiri làwọn tọ́ọ̀gì ti lọọ kọlu àwọn aráàlú, wọ́n jí ẹrù wọn gbé, wọn ò dúró níbẹ̀ nìkan, èyí tí wọn ò lee jí gbé, ṣe ni wọ́n bà á jẹ́, lọ́nà tí kinní ọ̀hún kò fi ní i látùńṣe rárá.
Ọjọ kẹta, oṣu kẹwaa, ọdun yii ni wahala naa bẹrẹ.	Ọjọ́ kẹta, oṣù kẹwàá, ọdún yìí ni wàhálà náà bẹ̀rẹ̀.
Iroyin kan lo ja rain rain lori ẹrọ ayelujara, pe awọn ọlọpaa to n gbogun ti awọn adigunjale, taa mọ si Special Anti-Robbery Squad, SARS ni wọn sọ pe wọn mu ọmọkunrin kan sinu mọto wọn, nipinlẹ Delta lọhun un, bi wọn si ti n wa mọto ọhun lọ, ni wọn sare ti ọmọ naa kuro ninu ọkọ, to si ṣubu gbagbe ku.	Ìròyìn kan ló jà ràiǹ ràiǹ lórí ẹ̀rọ ayélujára, pé àwọn ọlọ́pàá tó ń gbógun ti àwọn adigunjalè, táa mọ̀ sí Special Anti-Robbery Squad, SARS ni wọ́n sọ pé wọ́n mú ọmọkùnrin kan sínú mọ́tò wọn, ńìpínlẹ̀ Delta lọ́hùn ún, bí wọ́n sì ti ń wa mọ́tò ọ̀hún lọ, ni wọ́n sáré ti ọmọ náà kúrò nínú ọkọ̀, tó sì ṣubú gbàgbé kú.
Ẹni to ya fọnran yii n sọ lori fidio naa pe ọmọkunrin naa ti ku, ko pẹ ko jinna ni fidio naa ti bẹrẹ si i jo bi ina lori ẹrọ ayelujara, tawọn ọdọ ti wọn pọju lopo naa ti bẹrẹ si i fi ẹhonu wọn han.	Ẹni tó ya fọ́nrán yìí ń sọ lórí fídíò náà pé ọmọkùnrin náà ti kú, kò pẹ́ kò jìnnà ní fídíò náà ti bẹ̀rẹ̀ sí í jó bí iná lórí ẹ̀rọ ayélujára, táwọn ọ̀dọ́ tí wọ́n pọ̀jù lopó náà ti bẹ̀rẹ̀ sí í fi ẹ̀hónú wọn hàn.
Loootọ ọkan ninu awọn minisita ilẹ wa, Festus Keyamo pada ṣalaye fawọn araalu pe irọ gbuu niroyin naa, pe ọmọkunrin naa ko ku.	Lóòótọ́ ọ̀kan nínú àwọn mínísítà ilẹ̀ wa, Festus Kèyámò padà ṣàlàyé fáwọn aráàlú pé irọ́ gbuu nìròyìn náà, pé ọmọkùnrin náà kò kú.
Ṣugbọn aroye Keyamo ko tiẹ wọ awọn ọdọ leti mọ, ṣeni wọn ya sigbooro ti wọn si bẹrẹ iwọde ifẹhonu-han lati tako iwa ibi tawọn ọlọpaa SARS naa n hu.	Ṣùgbọ́n àròyé Kèyámò kò tiẹ̀ wọ àwọn ọ̀dọ́ létí mọ́, ṣeni wọ́n ya sígbooro tí wọ́n sì bẹ̀rẹ̀ ìwọ́de ìfẹ̀hónú-hàn láti tako ìwà íbi táwọn ọlọ́pàá SARS náà ń hù.
Ṣe ọpọ wọn lawọn ọlọpaa SARS n gbogun ti ju.	Ṣé ọ̀pọ̀ wọn làwọn ọlọ́pàá SARS ń gbógun tì jù.
Ọjọ mẹrinla gbako ni wọn fi ṣewọde naa, laarin asiko yii, ara ko rokun; ara ko rọ adiẹ rara.	Ọjọ́ mẹ́rìnlá gbáko ni wọ́n fi ṣèwọ́de náà, láàrin àsìkò yìí, ara kò rokùn; ara kò rọ adìẹ rárá.
Ka ma purọ, awọn ọmọ naa mi Naijiria titi.	Ká má purọ́, àwọn ọmọ náà mi Nàíjíríà tìtì.
Gbogbo igbiyanju ijọba ipinlẹ ati apapọ lati ba awọn ọmọ naa sọrọ, lo ja si pabo, koda bi wọn ti n sọ ọ fun wọn looṣa ile wọn n gun wọn, ti kinni ọhun si n fẹju si i.	Gbogbo ìgbìyànjú ìjọba ìpínlẹ̀ àti àpapọ̀ láti bá àwọn ọmọ náà sọ̀rọ̀, ló já sí pàbó, kódà bí wọ́n ti ń sọ ọ fún wọn lòòṣà ilé wọn ń gùn wọ́n, tí kìnní ọ̀hún sì ń fẹjú sí i.
Eyi ni wọn ṣe titi to fi pe ọjọ mẹrinla ti Gomina Babajide Sanwo-Olu fi kede konile-o-gbele.	Èyí ni wọ́n ṣe títí tó fi pé ọjọ́ mẹ́rìnlá tí Gómìnà Babájídé Sanwó-Olú́ fi kéde kónílé-ó-gbélé.
Koun tiẹ too ṣe bẹẹ nijọba ipinlẹ Ọṣun ti kede konile-o-gbele tiẹ, tori ọpẹlọpẹ Ọlọrun, o ku diẹ ki wọn pa Gomina Gboyega Oyetọla, ori lo ko ọkunrin naa yọ, awọn janduku ko lawọn ko pa a.	Kóun tiẹ̀ tóó ṣe bẹ́ẹ̀ nìjọba ìpínlẹ̀ Ọ̀ṣun ti kéde kónílé-ó-gbélé tiẹ̀, torí ọpẹ́lọpẹ́ Ọlọ́run, ó kù díẹ̀ kí wọ́n pa Gómìnà Gbóyèga Oyètọ́lá, orí ló kó ọkùnrin náà yọ, àwọn jàǹdùkù kò láwọn kò pa á.
Ko pẹ ẹ ni Sanwo-Olu naa ṣe tiẹ.	Kò pẹ́ ẹ̀ ni Sanwó-Olú náà ṣe tiẹ̀.
Ibi ti wahala naa ti bẹrẹ gan an niyẹn, bi Sanwo-Olu ti kede konile-o-gbele bayii, lawọn ṣoja ti bẹ sigbooro, paapaa si ọkan ninu awọn ibudo tawọn ọmọ naa ti n ṣewọde, ni toolu geeti Lẹkki.	Ibi tí wàhálà náà ti bẹ̀rẹ̀ gan an nìyẹn, bí Sanwó-Olú ti kéde kónílé-ó-gbélé báyìí, làwọn ṣójà ti bẹ́ sígbooro, pàápàá sí ọ̀kan nínú àwọn ibùdó táwọn ọmọ náà ti ń ṣèwọ́de, ní tóólú geètì Lẹ́kkí.
Nigba tawọn yẹn si debẹ, ẹyin naa kuku mọ ṣoja, iṣẹ ti wọn o ran wọn ni wọn lọọ jẹ.	Nígbà táwọn yẹn sì débẹ̀, ẹ̀yin náà kúkú mọ ṣójà, iṣẹ́ tí wọn ò rán wọn ni wọ́n lọọ jẹ́.
Lọrọ kan ṣa, ọrọ naa di ariyanjiyan, tori awọn ọdọ to wa nibẹ ni; wọn yinbọn pa awọn ọdọ kan tawọn jọ n ṣewọde.	Lọ́rọ̀ kan ṣá, ọ̀rọ̀ náà di àríyànjiyàn, torí àwọn ọ̀dọ́ tó wà níbẹ̀ ni; wọ́n yìnbọn pa àwọn ọ̀dọ́ kan táwọn jọ ń ṣèwọ́de.
Awọn ṣoja sẹ, wọn lawọn ko yinbọn fẹnikan.	Àwọn ṣójà sẹ́, wọ́n láwọn kò yìnbọn fẹ́nìkan.
Titi di asiko yii a o ti mọ ohun to ṣẹlẹ ni pato.	Títí di àsìkò yìí a ò tí mọ̀ ohun tó ṣẹlẹ̀ ní pàtó.
Kia lawọn ọdọ naa ti firoyin sori ẹrọ ayelujara, wọn ni awọn ṣoja ti paayan rẹpẹtẹ, ọrọ yii lo da bẹntiroolu si iṣẹlẹ naa, nigba to maa fi di aarọ Wẹsde, awọn janduku ti gbinaya, wọn ti bẹ sigbooro wọn ti bẹrẹ si i dana sunle.	Kíá làwọn ọ̀dọ́ náà ti fìròyìn sórí ẹ̀rọ ayélujára, wọ́n ní àwọn ṣójà ti pààyàn rẹpẹtẹ, ọ̀rọ̀ yìí ló da bẹntiróòlù sí ìṣẹ̀lẹ̀ náà, nígbà tó maa fi di àárọ̀ Wẹ́sdè, àwọn jàǹdùkú ti gbìnàyá, wọ́n ti bẹ́ sígbooro wọ́n ti bẹ̀rẹ̀ sí í dáná sunlé.
Awọn dukia naa pọ, kii ṣe kekere rara.	Àwọn dúkìá náà pọ̀, kìí ṣe kékeré rárá.
Ọpọ awọn ileeṣẹ nla nla to wa ni Lẹkki lawọn tọọgi dana sun, yatọ si awọn ileeṣẹ ijọba ati teṣan ọlọpaa ti wọn dana sun.	Ọ̀pọ̀ àwọn iléeṣẹ́ ńlá ńlá tó wà ní Lẹ́kkí láwọn tọ́ọ̀gì dáná sun, yàtọ̀ sí àwọn iléeṣẹ́ ìjọba àti téṣàn ọlọ́pàá tí wọ́n dáná sun.
Bi wọn ti dana sun awọn ileeṣẹ nla naa ni wọn dana sun ileeṣẹ kekere, koda titi kan awọn ṣọọbu adugbo.	Bí wọ́n ti dáná sun àwọn iléeṣẹ́ ńlá náà ni wọ́n dáná sun iléeṣẹ́ kékeré, kódà títí kan àwọn ṣọ́ọ̀bù àdúgbò.
Lara rẹ ni ṣọọbu nla ti Arabinrin Ogundana taa sọrọ rẹ loke.	Lára rẹ̀ ni ṣọ́ọ̀bù ńlá ti Arábìnrin Ògúndánà táa sọ̀rọ̀ rẹ̀ lókè.
Ipo ti awọn oṣiṣẹ Arabinrin Juliana wa lọpọ awọn oṣiṣẹ nilẹ wa wa bayii, paapaa nilẹ Yoruba lawọn ibi ti rogbodiyan ti ṣẹlẹ, ọpọ awọn ileeṣẹ ti wọn fọwọ ba ni wọn ti ni kawọn oṣiṣẹ wọn si sinmi sile na, ohun ti eyi si tunmọ si ni pe ko ti i siṣẹ bayii, bẹẹ naa ni ko ti i sowo naa.	Ipò tí àwọn òṣìṣẹ́ Arábìnrin Juliana wà lọ̀pọ̀ àwọn òṣìṣẹ́ nílẹ̀ wa wà báyìi, pàápàá nílẹ̀ Yorùbá láwọn ibi tí rògbòdìyàn ti ṣẹlẹ̀, ọ̀pọ̀ àwọn iléeṣẹ́ tí wọ́n fọwọ́ bà ni wọ́n ti ní káwọn òṣìṣẹ́ wọn sì sinmi sílé ná, ohun tí èyí sì túnmọ̀ sí ni pé kò tí ì síṣẹ́ báyìí, bẹ́ẹ̀ náà ni kò tí ì sówó náà.
Koda awọn to tiẹ n lọ sibi iṣẹ gan an inu ibẹrubojo ni wọn wa, nitori wọn o mọ ohun to maa jade lẹnu awọn ọga si wọn.	Kódà àwọn tó tiẹ̀ ń lọ síbi iṣẹ́ gan an inú ìbẹ̀rùbojo ni wọ́n wà, nítorí wọn ò mọ ohun tó máa jáde lẹ́nu àwọn ọ̀gá sí wọn.
Ṣugbọn Gomina Babajide Sanwo-Olu ti bẹrẹ iṣẹ pada ni tiẹ, o ti dide iranlọwọ fun gbogbo awọn ti wọn nilo rẹ, paapaa awọn ti won dana sun ileeṣẹ wọn.	Ṣùgbọ́n Gómìnà Babájídé Sanwó-Olú ti bẹ̀rẹ̀ iṣẹ́ padà ní tiẹ̀, o ti dìde ìrànlọ́wọ́ fún gbogbo àwọn tí wọ́n nílò rẹ̀, pàápàá àwọn tí wón dáná sun iléeṣẹ́ wọn.
O ti paṣẹ pe kileeṣẹ to n yanilowoṣowo, taa mọ si Lagos State Employment Trust Fund dide lati ran awọn ti iṣẹlẹ jamba naa ṣẹlẹ si lọwọ.	Ó ti pàṣẹ pe kíléeṣẹ́ tó ń yánilówóṣòwò, táa mọ̀ sí Lagos State Employment Trust Fund dìde láti ran àwọn tí ìṣẹ̀lẹ̀ jàm̀bá náà ṣẹlẹ̀ si lọ́wọ́.
Kamọru atawọn ọrẹ ẹ ti wọn fipa ba ọmọbinrin lajọṣepọ lEjigbo ti wọ gau	Kàmọ́rù àtàwọn ọ̀rẹ́ ẹ̀ ti wọ́n fipá bá ọmọbìnrin lájọṣepọ̀ l’Éjìgbò ti wọ gàù
Ileeṣẹ ọlọpaa ti fọwọ ofin mu awọn ọmọkunrin mẹrin kan ti wọn fipa ba ọmọbinrin kan laṣepọ.	Iléeṣẹ́ ọlọ́pàá ti fọwọ́ òfin mú àwọn ọmọkùnrin mẹ́rin kan tí wọn fipá bá ọmọbìnrin kan láṣepọ̀.
Ọjọ Iṣẹgun, Tusde to kọja yii ni awọn ọmọ naa huwa ibi ọhun, ni nnkan bii aago mẹwaa alẹ lEjigbo.	Ọjọ́ Ìṣẹ́gun, Tusde tó kọjá yìí ni àwọn ọmọ náà hùwà ibi ọ̀hún, ní nǹkan bíi aago mẹ́wàá alẹ́ l’Éjìgbò.
Iya ọmọbinrin yii, Tawa Abbey lo lọọ fẹjọ sun awọn ọlọpaa pe nigba ti ọmọ oun lọọ ra ounjẹ ni Lafẹnwa ni Ejigbo lawọn ọmọkunrin naa yabo o, pẹlu awọn ohun ija oloro, ti wọn si n leri pe awọn maa pa a, afi tawọn ba fi tipatipa ba a lajọṣepọ, inu yara kan ni ojule kẹtalelọgbọn, opopona Alaaji Ọbẹ ni Ejigbo ni wọn ti ṣiṣẹ ibi naa.	Ìyá ọmọbìnrin yìí, Tawa Abbey ló lọọ fẹjọ́ sun àwọn ọlọ́pàá pé nígbà tí ọmọ òun lọọ ra ouńjẹ ní Láfẹ́nwá ní Èjìgbò làwọn ọmọkùnrin náà yabò ó, pẹ̀lú àwọn ohun ìjà olóró, tí wọ́n sì ń lérí pé àwọn máa pa á, àfi táwọn bá fi tipátipá bá á lájọṣepọ̀, inú yàrá kan ní ojúlé kẹtàlélọ́gbọ́n, òpópónà Àlàájì Ọbẹ̀ ní Èjìgbò ni wọ́n ti ṣiṣẹ́ ibi náà.
Lojuẹsẹ ni DPO ọlọpaa adugbo naa ti ran awọn ọmọ rẹ niṣẹ lọ sibẹ, ti wọn si fọwọ ofin mu awọn mẹrẹẹrin, awọn naa ni Jimoh Kamoru, ti ko ju ọdun mẹrindinlogun lọ, Lukman Basit, ti ko ju ọdun mẹrindinlogun, Sunday Alẹṣinlọyẹ, ẹni ọdun mẹrindinlogun, ati Ifẹoluwa Afọlabi, ẹni ọdun mẹrindinlogun.	Lójúẹsẹ̀ ni DPO ọlọ́pàá àdúgbò náà ti rán àwọn ọmọ rẹ̀ níṣẹ́ lọ síbẹ̀, tí wọ́n sì fọwọ́ òfin mú àwọn mẹ́rẹ̀ẹ̀rin, àwọn náà ni Jimoh Kamoru, tí kò ju ọdún mẹ́rìndínlógún lọ, Lukman Basit, tí kò ju ọdún mẹ́rìndínlógún, Sunday Alẹ́ṣinlọ́yẹ́, ẹni ọdún mẹ́rìndínlógún, àti Ìfẹ́olúwa Afọlábí, ẹni ọdún mẹ́rìndínlógún.
Awọn nnkan ija bii ada, ati igbo ni wọn tun ba lọwọ wọn.	Àwọn nǹkan ìjà bíi àdá, àti igbó ni wọ́n tún bá lọ́wọ́ wọn.
Ninu ohun ti agbẹnusọ ileeṣẹ ọlọpaa, Alagba Muyiwa Adejọbi fi ranṣẹ si Aṣejere, o ni, ọga ọlọpaa patapata ni Eko, Alagba Hakeem Odumosu ti ni ki wọn fi awọn ọmọ naa ranṣẹ sileeṣẹ awọn ọtẹlẹmuyẹ, ki wọn tubọ wadii wọn daadaa.	Nínú ohun tí agbẹnusọ iléeṣẹ́ ọlọ́pàá, Alàgbà Múyìwá Adéjọbí fi ránṣẹ́ sí Àṣejèrè, ó ní, ọ̀gá ọlọ́pàá pátápátá ní Èkó, Alàgbà Hakeem Odùmósù ti ní kí wọ́n fi àwọn ọmọ náà ránṣẹ́ síléeṣẹ́ àwọn ọ̀tẹlẹ̀múyẹ́, kí wọ́n túbọ̀ wádìí wọn dáadáa.
Igbele arun Korona lo fa iṣẹ Pen Cinema sẹyin  Sanwo-Olu	Ìgbélé àrùn Kòrónà ló fa iṣẹ́ Pen Cinema sẹ́yìn – Sanwó-Olú
Bo tilẹ jẹ pe oṣu keje ọdun yii ni Gomina Babajide Sanwo-Olu ti ṣeleri lati ṣefilọlẹ iṣẹ afara Pen Cinema to n lọ lọwọ, eyi ti gomina ana, Akinwumi Ambọde bẹrẹ, Sanwo-Olu ni, inu oṣu kẹwaa ọdun yii niṣẹ ọhun maa pari, nitori arun Korona to fa iṣẹ ọhun sẹyin.	Bó tilẹ̀ jẹ́ pé oṣù keje ọdún yìí ni Gómìnà Babájídé Sanwó-Olú ti ṣèlérí láti ṣèfilọ́lẹ̀ iṣẹ́ afárá Pen Cinema tó ń lọ lọ́wọ́, èyì tí gómìnà àná, Akínwùmí Aḿbọ̀dé bẹ̀rẹ̀, Sanwó-Olú ní, inú oṣù kẹwàá ọdún yìí niṣẹ́ ọ̀hún máa parí, nítorí àrùn Kòrónà tó fa iṣẹ́ ọ̀hún sẹ́yìn.
Ọpọ awọn olugbe agbegbe Agege, Alimọṣọ atawọn adugbo to sunmọ iṣẹ biriiji naa ni wọn ti n kọminu ti wọn si n beere pe igba wo niṣe ọhun maa pari, koda wọn n tọka si ileri ti gomina ṣe nigba to ṣabẹwo sibi iṣẹ ọhun laipẹ, wọn ni gomina sọ pe inu oṣu keje niṣẹ ọhun maa pari, ṣugbọn, ko tiẹ si ami pe iṣẹ ọhun maa pari lọdun yii rara.	Ọ̀pọ̀ àwọn olùgbé agbègbè Agége, Àlímọ̀ṣọ́ àtàwọn àdúgbò tó súnmọ́ iṣẹ́ bíríìjì náà ni wọ́n ti ń kọminú tí wọ́n sì ń béèrè pé ìgbà wo niṣé ọ̀hún máa parí, kódà wọ́n ń tọ́ka sí ìlérí tí gómìnà ṣe nígbà tó ṣàbẹ̀wò síbi iṣẹ́ ọ̀hún láìpẹ́, wọ́n ní gómìnà sọ pé inú oṣù keje niṣẹ́ ọ̀hún máa parí, ṣùgbọ́n, kò tiẹ̀ sí àmì pé iṣẹ́ ọ̀hún máa parí lọ́dún yìí rárá.
Ni bayii, Sanwo-Olu ti mu u da awọn olugbe agbegbe naa, atawọn eeyan ti ara n ni laduugbo naa pe ki wọn farabalẹ, pe iṣẹ ọhun maa pari ninu oṣu kẹwaa ọdun yii.	Ní báyìí, Sanwó-Olú ti mú u dá àwọn olùgbé àgbègbè náà, àtàwọn èèyàn tí ara ń ni ládùúgbò náà pé kí wọ́n farabalẹ̀, pé iṣẹ́ ọ̀hún máa parí nínú oṣù kẹwàá ọdún yìí.
O ni, igbele arun Korona fun bii oṣu mẹta lo fa iṣẹ naa sẹyin, ti ko jẹ kawọn agbaṣẹṣe lee raye ṣiṣẹ lori biiriji naa.	Ó ní, ìgbélé àrùn Kòrónà fún bíi oṣù mẹ́ta ló fa iṣẹ́ náà sẹ́yìn, tí kò jẹ́ káwọn agbaṣẹ́ṣe leè ráyè ṣiṣẹ́ lórí bíírìjì náà.
Nigba ti gomina ṣabẹwo si iṣẹ afara ẹlẹẹkẹta to n lọ lọwọ, iyen 3rd Mainland Bridge, lanaa Satide, pẹlu awọn iṣẹ akanṣe kan to n lọ lọwọ ni gomina ba awọn oniroyin sọrọ naa.	Nígbà tí gómìnà ṣàbẹ̀wò sí iṣẹ́ afárá ẹlẹ́ẹ̀kẹta tó ń lọ lọ́wọ́, ìyen 3rd Mainland Bridge, lánàá Sátidé, pẹ̀lú àwọn iṣẹ́ àkànṣe kan tó ń lọ lọ́wọ́ ni gómìnà bá àwọn oníròyìn sọ̀rọ̀ náà.
Lona mi in, Sanwo-Olu ni kawon araalu fokan bale lori ise afara eleeketa to n lo lowo, o ni gbogbo eto lo ti to lati mu ko rọ awon araalu lọrun.	Lónà mí ìn, Sanwó-Olú ní káwon aráàlú fokàn balè lórí isé afárá eléèketa tó ń lò lówó, ó ní gbogbo ètò ló ti tò láti mú kó rọ àwon aráàlú lọ́rùn.
Bakan naa ni gomina naa tun mu u da awọn araalu loju pe awọn ọkọ ọgọrun-mefa (600) BRT ti wa nilẹ, ti wọn maa bẹrẹ iṣẹ loju ọna Oṣodi si Abule Ẹgba ninu oṣu kẹjọ taa fẹẹ mu yii.	Bákan náà ni gómìnà náà tún mú u dá àwọn aráàlú lójú pé àwọn ọkọ̀ ọgọ́rùn-méfà (600) BRT ti wà nílẹ̀, tí wọ́n máa bẹ̀rẹ̀ iṣẹ́ lójú ọ̀nà Oṣòdì sí Abúlé Ẹ̀gbá nínú oṣù kẹjọ táa fẹ́ẹ́ mú yìí.
O ma ṣe o!	Ó mà ṣe ò!
Wọn yinbọn pa Lanre siwaju ile ẹ lAdo Ekiti	Wọ́n yìnbọn pa Láńre síwájú ilé ẹ̀ l’Ádó Èkìtì
Awọn agbebọnrin kan tileeṣẹ ọlọpaa si n wa kiri, ti yinbọn pa ọdọmọde oniṣowo kan niluu Ado Ekiti, nipinlẹ Ekiti.	Àwọn agbébọnrìn kan tiléeṣẹ́ ọlọ́pàá sì ń wá kiri, ti yìnbọn pa ọ̀dọ́mọdé oníṣòwò kan nílùú Adó Èkìtì, nìpínlẹ̀ Èkìtì.
Ọlanrewaju Ọladapọ lorukọ ọmọkunrin ọhun.	Ọlánrewájú Ọládàpọ̀ lorúkọ ọmọkùnrin ọ̀hún.
Kaadi foonu atawọn ọja pẹẹpẹẹpẹ la gbọ pe ọmọkunrin naa n ta laduugbo Dallimore ni Ado Ekiti.	Káàdì fóònù àtàwọn ọjà pẹ́ẹ́pẹ̀ẹ̀pẹ́ la gbọ́ pé ọmọkùnrin náà ń tà ládùúgbó Dallimore ní Adó Èkìtì.
Ni nnkan bii aago mẹsan-an aabọ alẹ ana, Wẹsde ni wọn yinbọn pa a.	Ní nǹkan bíi aago mẹ́sàn-án ààbọ̀ alẹ́ àná, Wẹ́sde ni wọ́n yìnbọn pa á.
Ẹni ogoji ọdun ni ko too jade laye.	Ẹni ogójì ọdún ni kó tóó jáde láyé.
Gbogbo owo ọmọkunrin naa la gbọ pe awọn agbebọnrin naa ji gbe lọ.	Gbogbo owó ọmọkùnrin náà la gbọ́ pé àwọn agbébọnrìn náà jí gbé lọ.
Ohun taa gbọ ni pe ọmọkunrin naa ṣẹṣẹ ko sile to n gbe yii ni, o si pẹ to ti maa n pariwo pe awọn kan n lepa ẹmi oun, ko too di pe awọn eeyan ohun ta o ti i mọ yinbọn pa a.	Ohun táa gbọ́ ni pé ọmọkùnrin náà ṣẹ̀ṣẹ̀ kó sílé tó ń gbé yìí ni, ó sì pẹ́ tó ti máa ń pariwo pé àwọn kan ń lépa ẹ̀mí òun, kó tóó di pé àwọn èèyàn òhún tá ò tí ì mọ̀ yìnbọn pa á.
Agbẹnusọ ileeṣẹ ọlọpaa nipinlẹ Ekiti, Sunday Abutu, ti fidi ọrọ naa mulẹ, ṣugbọn o ni iwadii ṣi n tẹ siwaju.	Agbẹnusọ iléeṣẹ́ ọlọ́pàá nípínlẹ̀ Èkìtì, Sunday Abutú, ti fìdí ọ̀rọ̀ náà múlẹ̀, ṣùgbọ́n ó ní ìwádìí ṣì ń tẹ̀ síwájú.
Mọlẹbi KAI tawọn ọlọja lu pa gba miliọnu marun un naira	Mọ̀lẹ́bí KAI táwọn ọlọ́jà lù pa gba mílíọ́nù márùn ún náírà
Miliọnu marun-un naira ni wọn ti yọnda fun mọlẹbi Ọgbẹni Moshood Ayẹni, oṣiṣẹ ajọ to n gbogun ti wa ibajẹ lEkoo, iyẹn KAI to padanu ẹmi rẹ lẹnu iṣẹ ọba lọjọ kẹtalelogun, oṣu karun-un, ọdun 2017.	Mílíọ́nù márùn-ún náírà ni wọ́n ti yọ̀nda fún mọ̀lẹ́bí Ọ̀gbẹ́ni Moshood Ayẹni, òṣìṣẹ́ àjọ tó ń gbógun tì wà ìbàjẹ́ l’Ékòó, ìyẹn KAI tó pàdánù ẹ̀mí rẹ̀ lẹ́nu iṣẹ́ ọba lọ́jọ́ kẹtàlélógún, oṣù karùn-ún, ọdún 2017.
Akọwe agba lọfiisi gomina ipinlẹ Eko, Ọgbẹni Ọlawale Musa, ti Ọgbẹni Akinrinmade Morakinyọ, ọkan ninu awọn ọga lọfiisi naa ṣoju fun, lo yọnda sọwedowo naa fun awọn mọlẹbi ọkunrin oloogbe naa ni ọfiisi awọn KAI to wa ni Bọlade ni Oṣodi, lEkoo.	Akọ̀wé àgbà lọ́fíìsì gómìnà ìpínlẹ̀ Èkó, Ọ̀gbẹ́ni Ọláwálé Musa, tí Ọ̀gbẹ́ni Akínrìnmádé Morákinyọ̀, ọ̀kan nínú àwọn ọ̀gá lọ́fíìsì náà ṣojú fún, ló yọ̀nda sọ̀wédowó náà fún àwọn mọ̀lẹ́bí ọkùnrin olóògbé náà ní ọ́fíìsì àwọn KAI tó wà ní Bọ́ládé ní Oṣòdì, lÉkòó.
Nigba to n sọrọ nipa iha ti ijọba Eko kọ si irọrun awọn oṣiṣẹ ijọba, Musa ni itọju awọn mọlẹbi oṣiṣẹ ijọba to ba padanu ẹmi rẹ lẹnu iṣẹ ọba ṣe koko fun ijọba Gomina Babajide Sanwo-Olu.	Nígbà tó ń sọ̀rọ̀ nípa ìhà tí ìjọba Èkó kọ sí ìrọ̀rùn àwọn òṣìṣẹ́ ìjọba, Musa ní ìtọ́jú àwọn mọ̀lẹ́bí òṣìṣẹ́ ìjọba tó bá pàdánù ẹ̀mí rẹ̀ lẹ́nu iṣẹ́ ọba ṣe kókó fún ìjọba Gómìnà Babájídé Sanwó-Olú.
O ni; O ṣe wa laaanu pe Ayẹni padanu ẹmi rẹ lẹnu iṣẹ ọba, ṣugbọn ijọba Sanwo-Olu ko ni ṣaarẹ lati tọju gbogbo iru awọn oṣiṣẹ ọba to wa niru ipo bẹẹ, paapaa awọn mọlẹbi tiru wọn ba fi silẹ lọ.	Ó ní; “Ó ṣe wá láàánú pé Ayẹni pàdánù ẹ̀mí rẹ̀ lẹ́nu iṣẹ́ ọba, ṣùgbọ́n ìjọba Sanwó-Olú kò ní ṣàárẹ̀ láti tọ́jú gbogbo irú àwọn òṣìṣẹ́ ọba tó wà nírú ipò bẹ́ẹ̀, pàápàá àwọn mọ̀lẹ́bí tírú wọn bá fi sílẹ̀ lọ.
A n mu u da gbogbo awọn oṣiṣẹ ijọba loju pe aabo to daju wa fun wọn, itọju naa si wa fun wọn lẹnu iṣẹ ọba, ki wọn ma rẹwẹsi, ki wọn si ma ṣaarẹ rara.	“À ń mú u dá gbogbo àwọn òṣìṣẹ́ ìjọba lójú pé ààbò tó dájú wà fún wọn, ìtọ́jú náà sì wà fún wọn lẹ́nu iṣẹ́ ọba, kí wọn má rẹ̀wẹ̀sì, kí wọn sì má ṣàárẹ̀ rárá.
O rọ awọn mọlẹbi Ayẹni lati lo owo naa lọna to tọ leyii to maa mu inu oku dun, paapaa nipa itọju aya atawọn ọmọ to fi silẹ.	”Ó rọ àwọn mọ̀lẹ́bí Ayẹni láti lo owó náà lọ́nà tó tọ́ léyìí tó maa mú inú òkú dùn, pàápàá nípa ìtọ́jú aya àtàwọn ọmọ tó fi sílẹ̀.
Arabinrin Akinpẹlu Gbemisọla to jẹ alakooso ajọ KAI ninu ọrọ tiẹ, dupẹ lọwọ Gomina Babajide Sanwo-Olu fun bo ti n ṣeto itọju fun awọn mọlẹbi ẹni to padanu ẹmi wọn lẹnu iṣẹ ọba.	Arábìnrin Akínpẹ̀lú Gbémisọ́lá tó jẹ́ alákòóso àjọ KAI nínú ọ̀rọ̀ tiẹ̀, dúpẹ́ lọ́wọ́ Gómìnà Babájídé Sanwó-Olú fún bó ti ń ṣètò ìtọ́jú fún àwọn mọ̀lẹ́bí ẹni tó pàdánù ẹ̀mí wọn lẹ́nu iṣẹ́ ọba.
Bakan naa lo si tun ṣalaye pe ẹni to ba kọluu oṣiṣẹ ọba lẹnu iṣẹ wọn, nijọba maa fiya to tọ jẹ, paapaa awọn to fẹran ati maa taja loju titi, ti wọn si tun n fiya jẹ awọn oṣiṣẹ ọba to n le wọn ni titi.	Bákan náà ló sì tún ṣàlàyé pé ẹni tó bá kọluu òṣìṣẹ́ ọba lẹ́nu iṣẹ́ wọn, nìjọba máa fìyà tó tọ́ jẹ, pàápàá àwọn tó fẹ́ràn àti máa tajà lójú títì, tí wọ́n sì tún ń fìyà jẹ àwọn òṣìṣẹ́ ọba tó ń lé wọn ní títì.
Ontaja oju titi kan lo ṣekupa Ayẹni lọjọ kẹtalelogun, oṣu karun un, ọdun 2017.	Òntajà ojú títì kan ló ṣekúpa Ayẹni lọ́jọ́ kẹtàlélógún, oṣù karùn ún, ọdún 2017.
Jinni-jinni ba awọn oniṣowo nitori arun Lassa ati Korona	Jìnnì-jìnnì bá àwọn oníṣòwò nítorí àrùn Lássà àti Kòrónà
Sam Akinrole	Sam Akínrólé
Awọn eleto ilera sọ fun wa pe kekere ni Ebola, iyẹn arun to paayan rẹpẹtẹ kaakiri laipẹ yii.	Àwọn elétò ìlera sọ fún wa pé kékeré ni Èbólà, ìyẹn àrùn tó pààyàn rẹpẹtẹ káàkiri láìpẹ́ yìí.
Arun Lassa ati eyi ti wọn pe ni arun Korona, arun tuntun to gbode kan lati ilẹ China, wọn lawọn arun mejeeji yii kii ṣe ohun teeyan le foju binti wo.	Àrùn Lássà àti èyí tí wọ́n pè ní àrùn Kòrónà, àrùn tuntun tó gbòde kan láti ilẹ̀ China, wọ́n láwọn àrùn méjèèjì yìí kìí ṣe ohun téèyàn le fojú bíńtí wò.
O le laaadọrin eeyan ti wọn ti padanu ẹmi wọn nipasẹ arun Lassa yii, taa ba ni ka wo iye eeyan ti wọn ti lugbadi Lassa, wọn pọ diẹ, kaakiri agbaaye si ni, awọn ti wọn ko si panpẹ arun Korona naa kii ṣe kekere.	Ó lé láàádọ́rin èèyàn tí wọ́n ti pàdánù ẹ̀mí wọn nípasẹ̀ àrùn Lássà yìí, táa bá ní ká wo iye èèyàn tí wọ́n ti lùgbàdì Lássà, wọn pọ̀ díẹ̀, káàkiri àgbááyé sì ni, àwọn tí wọn kó sí pańpẹ́ àrùn Kòrónà náà kìí ṣe kékeré.
Ṣugbọn o, a dupẹ pe kinni ọhun ko ti i de ọdọ wa nibi.	Ṣùgbọ́n o, a dúpẹ́ pé kinní ọ̀hún kò tí ì dé ọ̀dọ̀ wa níbí.
Loootọ Lassa lawọn eleto ilera ṣi n ba ja lọwọ, bi arun Korona tun ṣe wọle yii ti n mu ẹru ba awọn araalu, paapaa awọn oniṣowo ti wọn n ṣe karakata.	Lóòótọ́ Lássà làwọn elétò ìlera ṣì ń bá jà lọ́wọ́, bí àrùn Kòrónà tún ṣe wọlé yìí ti ń mú ẹ̀rù ba àwọn aráàlú, pàápàá àwọn oníṣòwò tí wọ́n ń ṣe káràkátà.
Pupọ awọn oniṣowo ilẹ wa lo jẹ pe ilẹ China ni wọn ti n lọọ ko ọja wọn wa, ibẹ ni ọrọ aje agbaye wa lọwọ yii, bẹẹ ni wọn ni ọpọ onibaara laarin awọn ara China yii naa.	Púpọ̀ àwọn oníṣòwò ilẹ̀ wa ló jẹ́ pé ilẹ̀ China ni wọ́n ti ń lọọ kó ọjà wọn wá, ibẹ̀ ni ọrọ̀ ajé àgbáyé wà lọ́wọ́ yìí, bẹ́ẹ̀ ni wọ́n ní ọ̀pọ̀ oníbàárà láàrín àwọn ará China yìí náà.
Ki lohun to n fa aisan yii gan-an?	Kí lohun tó ń fa àìsàn yìí gan-an?
Awọn onimọ nipa eto ilera sọ pe eyi ti wọn n pe ni Lassa yẹn, lara ekute ni kokoro naa wa, wọn ni bi ekute ba lee gbẹnule tabi tọ sinu ohun taa n jẹ, tawa naa ba tun wa tẹnubọ ounjẹ yẹn, wọn lo ṣee ṣe ka ko arun naa.	Àwọn onímọ̀ nípa ètò ìlera sọ pé èyí tí wọ́n ń pè ní Lássà yẹn, lára èkúté ni kòkòrò náà wà, wọ́n ní bí èkúté bá lee gbẹ́nulé tàbí tọ̀ sínú ohun táa ń jẹ, táwa náà bá tún wá tẹnubọ oúnjẹ yẹn, wọ́n ló ṣeé ṣe ká kó àrùn náà.
Ewu ibẹ ni pe bi ina ori ni kinni ọhun n ran, beeyan ba lee fọwọ kan ẹni to ni i lara lasan, o ti lugbadi rẹ niyẹn.	Ewu ibẹ̀ ni pé bí iná orí ni kinní ọ̀hún ń ràn, béèyàn bá leè fọwọ́ kan ẹni tó ní i lára lásán, ó ti lùgbàdì rẹ̀ nìyẹn.
Ohun tijọba n ṣe lọwọ niyẹn lati ri i pe kinni ọhun ko ran ju bo ṣe yẹ lọ.	Ohun tíjọba ń ṣe lọ́wọ́ nìyẹn láti rí i pé kinní ọ̀hún kò ràn ju bó ṣe yẹ lọ.
Iwadii awọn akọroyin wa lati ọja kan de ibomii fihan pe ẹru lawọn eeyan fi n ba ara wọn lo, paapaa awọn ti wọn n ṣe kara-kata pẹlu awọn ti wọn wa latilẹ China.	Ìwádìí àwọn akọ̀ròyìn wa láti ọjà kan dé ibòmíì fihàn pé ẹ̀rù làwọn èèyàn fi ń bá ara wọn lò, pàápàá àwọn tí wọn ń ṣe kárà-kátà pẹ̀lú àwọn tí wọ́n wá látilẹ̀ China.
Nigba ti akọroyin wa de awọn ọja ti awọn ara ilẹ China maa n saaba pọ si, paapaa eyi ti wọn n pe ni China town to wa lỌjọta, ṣe lọja naa da paro paro, iwọnba eeyan diẹ la ba pade nibẹ, ti wọn n ṣe karakata wọn.	Nígbà tí akọ̀ròyìn wa dé àwọn ọjà tí àwọn ará ilẹ̀ China máa ń sáábà pọ̀ sí, pàápàá èyí tí wọ́n ń pè ní China town tó wà l’Ọ́jọ́ta, ṣe lọjà náà dá páro páro, ìwọ̀nba èèyàn díẹ̀ la bá pàdé níbẹ̀, tí wọ́n ń ṣe káràkátà wọn.
Bakan naa lọrọ ri lọja Sunday Sunday to wa ni Ọgba ni Eko.	Bákan náà lọ̀rọ̀ rí lọ́jà Sunday Sunday tó wà ní Ọgbà ní Èkó.
Awọn ara ilẹ China ti wọn maa n wa taja lọja naa ko si nibẹ rara, iwọnba diẹ lo wa sọja waa naja.	Àwọn ará ilẹ̀ China tí wọ́n máa ń wá tajà lọ́jà náà kò sí níbẹ̀ rárá, ìwọ̀nba díẹ̀ ló wá sọ́jà wáá nájà.
Kii kuku ṣe pe wọn n raja nibẹ nikan, wọn tun n taja lọja yii, nitori ibi ti ọpọ wọn n gbe ko jinna sọja yii.	Kìí kúkú ṣe pé wọ́n ń rajà níbẹ̀ nìkan, wọ́n tún ń tajà lọ́jà yìí, nítorí ibi tí ọ̀pọ̀ wọn ń gbé kò jìnnà sọ́jà yìí.
Bẹẹ lọrọ ri nIdumọta tawọn eeyan ilẹ China yii pọ si.	Bẹ́ẹ̀ lọ̀rọ̀ rí ń’Ídúmọ̀tà táwọn èèyàn ilẹ̀ China yìí pọ̀ sí.
Nigba ti awọn akọroyin wa de ibi ti wọn ti n ko ọja fawọn ọlọja tiwa nibẹ, awọn taa ba pade nibẹ yẹn naa ko pọ rara.	Nígbà tí àwọn akọ̀ròyìn wa dé ibi tí wọ́n ti ń kó ọjà fáwọn ọlọ́jà tiwa níbẹ̀, àwọn táa bá pàdé níbẹ̀ yẹn náà kò pọ̀ rárá.
Ohun ti a kiyesi ni pe, ẹru n ba awọn eeyan lati ni ohun i ṣe pẹlu awọn ara ilẹ China, kara-kata ko lọ geere bo ṣe ye ko lọ mọ, awọn to n raja lọwọ China n bẹru, bẹẹ lawọn ti wọn n ko ọja wa lati ọdọ wọn naa n bẹru ati lọ siluu wọn lọọ ko ọja wa, ki wọn ma ba a lugbadi arun naa.	Ohun tí a kíyèsí ni pé, ẹ̀rù ń ba àwọn èèyàn láti ní ohun í ṣe pẹ̀lú àwọn ará ilẹ̀ China, kárà-kátà kò lọ geere bó ṣe ye kó lọ mọ́, àwọn tó ń rajà lọ́wọ́ China ń bẹ̀rù, bẹ́ẹ̀ làwọn tí wọn ń kó ọjà wá láti ọ̀dọ̀ wọn náà ń bẹ̀rù àti lọ sílùú wọn lọọ kó ọjà wá, kí wọ́n má ba à lùgbàdì àrùn náà.
Ni bayii, ipinlẹ mọkandinlogun ni arun Lassa ti n ja kaakiri orilẹ-ede Naijiria lọwọ, ohun ti kọmiṣanna feto ilera ipinlẹ Eko, Ọjọgbọn Akin Abayọmi si fi to awọn oniroyin leti laipẹ ni pe ẹnikan ti lugbadi arun naa nipinlẹ Eko, awọn si ti gbe e lọ sileewosan LUTH to wa nIdi-Araba lEkoo, ṣugbọn ọkunrin naa ni ko sewu rara.	Ní báyìí, ìpínlẹ̀ mọ́kàndínlógún ni àrùn Lássà ti ń jà káàkiri orílẹ̀-èdè Nàíjíríà lọ́wọ́, ohun tí kọmíṣánnà fétò ìlera ìpínlẹ̀ Èkó, Ọ̀jọ̀gbọ́n Akin Àbáyọ̀mí sì fi tó àwọn oníròyìn létí láìpẹ́ ni pé ẹnìkan ti lùgbàdì àrùn náà ńìpínlẹ̀ Èkó, àwọn sì ti gbé e lọ síléèwòsàn LUTH tó wà ń’Ìdí-Àràbà l’Ékòó, ṣùgbọ́n ọkùnrin náà ní kò séwu rárá.
Abayọmi tun ni ijọba ti pese yara silẹ fun gbogbo awọn ti wọn ba ṣakiyesi pe wọn ni arun naa lara, o ni ki ẹnikẹni ma bẹru rara.	Àbáyọ̀mí tún ní ìjọba ti pèsè yàrá sílẹ̀ fún gbogbo àwọn tí wọn bá ṣàkíyèsí pé wọn ní àrùn náà lára, ó ní kí ẹnikẹ́ni má bẹ̀rù rárá.
Bakan naa lo si ṣalaye pe gbogbo oogun ti wọn nilo fun itọju nijọba maa ṣeto fun wọn.	Bákan náà ló sì ṣàlàyé pé gbogbo òògùn tí wọ́n nílò fún ìtọ́jú nìjọba máa ṣètò fún wọn.
Amọ o, kọmiṣanna ni; gbogbo ohun to yẹ ki awọn araalu ṣe paapaa ohun to ba ni i ṣe pẹlu imọtoto ni wọn gbọdọ ṣe, bẹẹ lo ni ki awọn eeyan maa fọ ọwọ wọn loorekoore.	Àmọ́ o, kọmíṣánnà ní; gbogbo ohun tó yẹ kí àwọn aráàlú ṣe pàápàá ohun tó bá ní í ṣe pẹ̀lú ìmọ́tótó ni wọ́n gbọdọ̀ ṣe, bẹ́ẹ̀ ló ní kí àwọn èèyàn máa fọ ọwọ́ wọn lóòrèkóòrè.
Yatọ si imọtoto ara, Abayọmi ni ki awọn araalu tubọ maa tọju ara wọn, ki wọn maa bo ounjẹ wọn, ki ekute ma ba a fẹnu kan an, bẹẹ lo ni ki wọn maa se ounjẹ wọn daadaa ati pe bi ẹnikẹni ba nilo iranlọwọ lori itọju ko pe awọn nọmba yii: 08023169485, 08033565529 ati 08052817243.	Yàtọ̀ sí ìmọ́tótó ara, Àbáyọ̀mí ní kí àwọn aráàlú túbọ̀ máa tọ́jú ara wọn, kí wọ́n máa bo oúnjẹ wọn, kí èkúté má ba à fẹnu kàn án, bẹ́ẹ̀ ló ní kí wọ́n máa se oúnjẹ wọn dáadáa àti pé bí ẹnikẹ́ni bá nílò ìrànlọ́wọ́ lórí ìtọ́jú kó pè àwọn nọ́mbà yìí: 08023169485, 08033565529 àti 08052817243.
Ayọ ibẹ ni pe yatọ si ilẹ Egypt ti wọn ti lugbadi arun korona, ko ti i si ilẹ Afirika kan ti akọsilẹ arun naa wa, ko ti i si ni Naijiria naa, awọn eleto ilera fi n da wa loju pe ko sewu lọdọ tiwa nibi, wọn lawọn ti pese gbogbo nnkan to yẹ bii oogun tawọn fi maa ṣetọju awọn to ba nilo rẹ, ṣugbọn oju lalakan fi n ṣori.	Ayọ̀ ibẹ̀ ni pé yàtọ̀ sí ilẹ̀ Egypt tí wọ́n ti lùgbàdì àrùn kòrónà, kò tí ì sí ilẹ̀ Áfíríkà kan tí àkọsílẹ̀ àrùn náà wà, kò tí ì sí ní Nàíjíríà náà, àwọn elétò ìlera fi ń dá wa lójú pé kò séwu lọ́dọ̀ tiwa níbí, wọn láwọn ti pèsè gbogbo nǹkan tó yẹ bíi oògùn táwọn fi máa ṣètọ́jú àwọn tó bá nílò rẹ̀, ṣùgbọ́n ojú lalákàn fí ń ṣórí.
O ku dẹdẹ ko ṣọjọọbi ọgọrin ọdun, Tọla Oyediran, ọmọ Awolọwọ jade laye	Ó kù dẹ̀dẹ̀ kó ṣọjọ́ọ̀bí ọgọ́rin ọdún, Tọ́lá Oyèdìran, ọmọ Awólọ́wọ̀ jáde láyé
Abilekọ Tọla Oyediran, ọkan ninu awọn ọmọ Oloogbe Ọbafẹmi Awolọwọ ti jade laye.	Abilékọ Tọ́lá Oyèdìran, ọ̀kan nínú àwọn ọmọ Olóògbé Ọbáfẹ́mi Awólọ́wọ̀ ti jáde láyé.
Oni la gbọ pe iya naa pajude lẹni ọdun mọkandinlọgọrin, 79.	Òní la gbọ́ pé ìyá náà pajúdé lẹ́ni ọdún mọ́kàndínlọ́gọ́rin, 79.
Iya naa tun ni ẹgbọn fun Mama to bi aya igbakeji aarẹ ilẹ wa, Dọlapọ Ọṣinbajo.	Ìyá náà tún ni ẹ̀gbọ́n fún Màmá tó bí aya igbákejì ààrẹ ilẹ̀ wa, Dọlápọ̀ Ọ̀ṣínbàjò.
Karis & Eleos ati Coca-Cola fẹẹ da awọn obinrin lokoowo lEkoo	Karis & Eleos àti Coca-Cola fẹ́ẹ́ dá àwọn obìnrin lókoòwò l’Ékòó
Lati dẹkun iṣẹ ati iyan to gba igboro kan, paapaa nipa ajakalẹ arun Korona to si n ja lọwọ kaakiri agbaye, ajọ aladaani kan, ti wọn pe ni Karis and Eleos Hand of Hope Foundation pẹlu ajọṣepọ ileeṣẹ ijọba apapọ to n ro awọn onileeṣẹ keekeke lagbara, iyẹn Small and Medium Enterprises Development Agency of Nigeria (SMEDAN) pẹlu ileeṣẹ to n pọn ọti ẹlẹrindodo ni, Coca-Cola ti ṣetan ati ran ẹgbẹrun marun un obinrin lọwọ.	Láti dẹ́kun ìṣẹ́ àti ìyàn tó gba ìgboro kan, pàápàá nípa àjàkálẹ̀ àrùn Kòrónà tó sì ń jà lọ́wọ́ káàkiri àgbáyé, àjọ aládàáni kan, tí wọ́n pè ní Karis and Eleos Hand of Hope Foundation pẹ̀lú àjọṣepọ̀ iléeṣẹ́ ìjọba àpapọ̀ tó ń ró àwọn oníléeṣẹ́ kéèkèké lágbára, ìyẹn Small and Medium Enterprises Development Agency of Nigeria (SMEDAN) pẹ̀lú iléeṣẹ́ tó ń pọn ọtí ẹlẹ́rìndòdò ní, Coca-Cola ti ṣetán àti ran ẹgbẹ̀rún márùn ún obìnrin lọ́wọ́.
Nibi eto kan to waye lọjọ Satide ni Onikẹ, Yaba lEkoo ni oludasilẹ ajọ naa, Bukọla Bamiduro ti ṣe e lalaye pe awọn ẹgbẹrun marun un obinrin to ku diẹ kaato fun lajọ oun, iyẹn Karis and Eleos Hand of Hope Foundation fẹẹ ran lọwọ.	Níbi ètò kan tó wáyé lọ́jọ́ Sátidé ni Oníkẹ̀, Yábà l’Ékòó ni olùdásílẹ̀ àjọ náà, Bùkọ́lá Bámidúró ti ṣe é lálàyé pé àwọn ẹgbẹ̀rún márùn ún obìnrin tó kù díẹ̀ káàtó fún làjọ òun, ìyẹn Karis and Eleos Hand of Hope Foundation fẹ́ẹ́ ràn lọ́wọ́.
Ileeṣẹ Coca-Cola ati SMEDAN lo si fẹẹ ṣagbatẹru iranlọwọ ọhun.	Iléeṣẹ́ Coca-Cola àti SMEDAN ló sì fẹ́ẹ́ ṣagbátẹrù ìrànlọ́wọ́ ọ̀hún.
Bamiduro ni, ẹgbẹrun marun obinrin lawọn ti mu lati awọn agbegbe marun un.	Bámidúró ní, ẹgbẹ̀rún márùn obìnrin làwọn ti mú láti àwọn àgbègbè márùn ún.
Awọn agbegbe naa ni; Iwaya, Oworonṣoki, Ṣangotẹdo, Magboro ati Ogijo.	Àwọn àgbègbè náà ni; Ìwàyà, Òwòrònṣòkí, Ṣàngótẹ̀dó, Mágbòrò àti Ògìjo.
Bẹẹ lo tun sọ pe ẹgbẹrun kọọkan lawọn maa mu lati agbegbe kọọkan lati da lokoowo, bẹẹ ni wọn si tun maa kọ wọn niṣẹ ọwọ.	Bẹ́ẹ̀ ló tún sọ pé ẹgbẹ̀rún kọ̀ọ̀kan làwọn máa mú láti àgbègbè kọ̀ọ̀kan láti dá lókoòwò, bẹ́ẹ̀ ni wọ́n sì tún máa kọ́ wọn níṣẹ́ ọwọ́.
Oṣu kẹjọ yii leto ọhun maa bẹrẹ, bẹẹ ni wọn si maa ṣe e foṣu marun.	Oṣù kẹjọ yìí lètò ọ̀hún máa bẹ̀rẹ̀, bẹ́ẹ̀ ni wọ́n sì máa ṣe é fóṣù márùn.
Ohun taa gbọ ni pe lara awọn ẹkọ ti wọn fẹẹ kọ awọn obinrin ọhun ni ẹkọ nipa irun ṣiṣe lọṣọọ, bi wọn ṣe le gbe ọja wọn larugẹ fawọn onibaara, bi wọn ṣe le ṣeto inawo wọn lọna igbalọde, bi wọn ti n ṣe bata, ati bẹẹ bẹẹ lọ.	Ohun táa gbọ́ ni pé lára àwọn ẹ̀kọ́ tí wọ́n fẹ́ẹ́ kọ́ àwọn obìnrin ọ̀hún ní ẹ̀kọ́ nípa irun ṣíṣe lọ́ṣọ̀ọ́, bí wọ́n ṣe le gbé ọjà wọn lárugẹ fáwọn oníbàárà, bí wọ́n ṣe lè ṣètò ìnáwó wọn lọ́nà ìgbàlọ́dé, bí wọn ti ń ṣe bàtà, àti bẹ́ẹ̀ bẹ́ẹ̀ lọ.
Ninu ọrọ tiẹ, aya gomina Eko, Dokita Ibijọkẹ Sanwo-Olu rọ awọn ajọ aladaani yooku ki wọn dide fun iranwọ awọn obinrin to ku diẹ kaato fun.	Nínú ọ̀rọ̀ tiẹ̀, aya gómìnà Èkó, Dókítà Ìbíjọkẹ́ Sanwó-Olú rọ àwọn àjọ aládàáni yòókù kí wọ́n dìde fún ìrànwọ́ àwọn obìnrin tó kù díẹ̀ káàtó fún.
Arabinrin Ọlabisi Onigbanjo lo fiṣẹ naa ran sibi eto naa.	Arábìnrin Ọlábísí Onígbànjo ló fiṣẹ́ náà rán síbi ètò náà.
Arabinrin Nwamaka Onyemelukwe to ṣoju fun ileeṣẹ Coca-Cola Nigeria Limited, sọ pe igbesẹ ileeṣe oun wa ni ibamu pẹlu ileri ati ran awọn araalu lọwọ, ki eto ọrọ aje wọn le tete pada bọ sipo, pẹlu nnkan ti arun Korona foju awọn eeyan, paapaa awọn obinrin ri.	Arábìnrin Nwamaka Onyemelukwe tó ṣojú fún iléeṣẹ́ Coca-Cola Nigeria Limited, sọ pé ìgbésẹ̀ iléeṣé òun wà ní ìbámu pẹ̀lú ìlérí àti ran àwọn aráàlú lọ́wọ́, kí ètò ọrọ̀ ajé wọn le tètè padà bọ̀ sípò, pẹ̀lú nǹkan tí àrùn Kòrónà fojú àwọn èèyàn, pàápàá àwọn obìnrin rí.
O ni, ileeṣẹ oun ṣetan ati tẹ siwaju pẹlu iranlọwọ fun awọn obinrin to wa lawujọ.	Ó ní, iléeṣẹ́ òun ṣetán àti tẹ̀ síwájú pẹ̀lú ìrànlọ́wọ́ fún àwọn obìnrin tó wà láwùjọ.
Ọdun 2017 ni wọn da ajọ Karis and Eleos Hand of Hope Foundation silẹ, wọn gbe e kalẹ lati maa ran awọn obinrin atawọn ọdọbinrin to wa lawọn igberiko lọwọ.	Ọdún 2017 ni wọ́n dá àjọ Karis and Eleos Hand of Hope Foundation sílẹ̀, wọ́n gbé e kalẹ̀ láti máa ran àwọn obìnrin àtàwọn ọ̀dọ́bìnrin tó wà láwọn ìgbèríko lọ́wọ́.
Awọn ọmọ Naijiria ti wọn n wa lAmẹrika ree	Àwọn ọmọ Nàíjíríà tí wọn ń wà l’Ámẹ́ríkà rèé
Ajọ ọtẹlẹmuyẹ ilẹ Amẹrika ti wọn n pe ni The Federal Bureau of Investigation, FBI ti fi orukọ awọn eeyan mẹfa ti wọn jẹ ọmọ Naijiria ti wọn n ṣe gbajuẹ lori ẹrọ ayelujara sita Aarọ ọjọ Satide ni wọn forukọ awọn eeyan naa sita.	Àjọ ọ̀tẹlẹ̀múyẹ́ ilẹ̀ Amẹ́ríkà tí wọ́n ń pè ní The Federal Bureau of Investigation, FBI ti fi orúkọ àwọn èèyàn mẹ́fà tí wọ́n jẹ́ ọmọ Nàíjíríà tí wọ́n ń ṣe gbájúẹ̀ lórí ẹ̀rọ ayélujára síta Àárọ̀ ọjọ́ Sátidé ni wọ́n forúkọ àwọn èèyàn náà síta.
Awọn mẹfẹẹfa ni Alex Afọlabi Ogunṣakin, Richard Izuchukwu Uzuh, Felix Osilama Okpoh, Abiọla Ayọrinde Kayọde, Nnamdi Orson Benson ati Michael Ọlọrunyọmi.	Àwọn mẹ́fẹ̀ẹ̀fà ni Alex Afọlábí Ògúnṣakin, Richard Izuchukwu Uzuh, Felix Osilama Okpoh, Abíọ́lá Ayọ̀rìndé Káyọ̀dé, Nnamdi Orson Benson àti Michael Ọlọ́runyọmí.
Owo tiye rẹ to miliọnu mẹfa dọla ni wọn sọ pe awọn eeyan naa ti feru gba lọwọ awọn olohun.	Owó tíye rẹ̀ tó mílíọ́nù mẹ́fà dọ́là ni wọ́n sọ pé àwọn èèyàn náà ti fèrú gbà lọ́wọ́ àwọn olóhun.
Awọn ọtẹlẹmuyẹ naa sọ pe Ogunṣakin, Uzuh, Okpoh, Kayọde ati Benson tawọn n wa, gbajuẹ ni wọn n ṣe lori ẹrọ ayelujara, eru ni wọn fi n gba owo awọn eeyan lori intanẹẹti.	Àwọn ọ̀tẹlẹ̀múyẹ́ náà sọ pé Ògúnṣakin, Uzuh, Okpoh, Káyọ̀dé àti Benson táwọn ń wá, gbájúẹ̀ ni wọ́n ń ṣe lórí ẹ̀rọ ayélujára, èrú ni wọ́n fi ń gbá owó àwọn èèyàn lórí íntánẹ́ẹ̀tì.
Ṣugbọn Ọlọrunyọmi ni tiẹ, awọn oyinbo arugbo obinrin loun maa n fẹ lati gba dukia ati ohun ini wọn.	Ṣùgbọ́n Ọlọ́runyọmí ní tiẹ̀, àwọn òyìnbó arúgbó obìnrin lòun máa ń fẹ́ láti gba dúkìá àti ohun ìní wọn.
Nitori arun Korona, ijọba Eko ṣedanilẹkọọ fawọn ẹṣọ alaabo oju-omi	Nítorí àrùn Kòrónà, ìjọba Èkó ṣèdánilẹ́kọ̀ọ́ fáwọn ẹ̀ṣọ́ aláàbò ojú-omi
Ajọ ti n bojuto eto aabo nipinlẹ Eko, taa mọ si Lagos State Safety Commission ti tẹnumọ ipinnu rẹ lati pese aabo to peye fun awọn olugbe Eko, paapaa awọn to n rinrinajo lori omi.	Àjọ tí ń bójútó ètò ààbò nípínlẹ̀ Èkó, táa mọ̀ sí Lagos State Safety Commission ti tẹnumọ́ ìpinnu rẹ̀ láti pèsè ààbò tó péye fún àwọn olùgbé Èkó, pàápàá àwọn tó ń rìnrìnàjò lórí omi.
Ninu atẹjade kan ti ọga agba ileeṣẹ naa, Ọgbẹni Lanre Mọjọla fi ranṣẹ sileeṣẹ iwe iroyin Aṣejere ni wọn ti sọrọ naa pe, pẹlu ajọṣepọ ileeṣẹ to n ri si iṣẹ idagbasoke ilu to maa n ku ki ọjọ ọla dara, eyi ti wọn n pe ni Office of the Sustainable Development Goals, ati ileeṣẹ to n ṣakoso igbokegbodo ọkọ loju omi, iyẹn Lagos State Waterways Authority, pẹlu ileeṣẹ oun ti kọ awọn oṣiṣẹ mejidinlaaadọta lẹkọọ nipa eto aabo lori omi, paapaa lasiko arun Korona yii.	Nínú àtẹ̀jáde kan tí ọ̀gá àgbà iléeṣẹ́ náà, Ọ̀gbẹ́ni Láńre Mọjọlá fi ránṣẹ́ síléeṣẹ́ ìwé ìròyìn Àṣejèrè ni wọ́n ti sọ̀rọ̀ náà pé, pẹ̀lú àjọṣepọ̀ iléeṣẹ́ tó ń rí sí iṣẹ́ ìdàgbàsókè ìlú tó máa ń kú kí ọjọ́ ọ̀la dára, èyí tí wọn ń pè ní Office of the Sustainable Development Goals, àti iléeṣẹ́ tó ń ṣàkóso ìgbòkègbodò ọkọ̀ lójú omi, ìyẹn Lagos State Waterways Authority, pẹ̀lú iléeṣẹ́ òun ti kọ́ àwọn òṣìṣẹ́ méjìdínláàádọ́ta lẹ́kọ̀ọ́ nípa ètò ààbò lórí omi, pàápàá lásìkò àrùn Kòrónà yìí.
Ọga agba ileeṣẹ to n ri si iṣẹ idagbasoke ilu to maa n ku ki ọjọ ọla dara, Arabinrin Ṣọlape Hammond, Ọgbẹni Lanre Mọjọla, ati ọga agba ajọ LASWA, Ọgbẹni Damilọla Emmanuel dupẹ lọwọ awọn ti wọn yọnda ara wọn lati ṣiṣẹ fun eto aabo oju omi  nipinlẹ naa, bakan naa ni wọn ran araalu leti pe ki wọn ma gbagbe pe arun Korona si wa nita to n ja rain-rain.	Ọ̀gá àgbà iléeṣẹ́ tó ń rí sí iṣẹ́ ìdàgbàsókè ìlú tó máa ń kù kí ọjọ́ ọ̀la dára, Arábìnrin Ṣọlápé Hammond, Ọ̀gbẹ́ni Láńre Mọjọlá, àti ọ̀gá àgbà àjọ LASWA, Ọ̀gbẹ́ni Dámilọ́lá Emmanuel dúpẹ́ lọ́wọ́ àwọn tí wọ́n yọ̀nda ara wọn láti ṣiṣẹ́ fún ètò ààbò ojú omi  nípínlẹ̀ náà, bákan náà ni wọ́n rán aráàlú létí pé kí wọ́n má gbàgbé pé àrùn Kòrónà sì wà níta tó ń jà ràìn-ràìn.
Mọjọla tun sọ pe lara iṣẹ tawọn oṣiṣẹ alaabo yii yoo maa ṣe ni lati ri i pe awọn to fẹẹ wọkọ oju omi wọ awọn aṣọ idaabobo ki wọn si pa ofin aabo mọ ko too di pe wọn wọkọ oju omi ni awọn ibudokọ kaakiri ipinlẹ yii.	Mọjọlá tún sọ pé lára iṣẹ́ táwọn òṣìṣẹ́ aláàbò yìí yóò máa ṣe ni láti rí i pé àwọn tó fẹ́ẹ́ wọkọ̀ ojú omi wọ àwọn aṣọ ìdáàbòbò kí wọ́n sì pa òfin ààbò mọ́ kó tóo di pé wọn wọkọ̀ ojú omi ní àwọn ibùdokọ̀ káàkiri ìpínlẹ̀ yìí.
O ni, o ṣe pataki lati mu eto aabo lookunkundun lori omi, nitori naa lawọn ajọ mẹtẹẹta yii ṣe pawọpọ ṣeto idanilẹkọọ fun awọn ti wọn yọnda ara wọn lati maa ṣeto aabo fun awọn to n wọ ọkọ loju omi naa.	Ó ní, ó ṣe pàtàkì láti mú ètò ààbò lóòkúnkúndùn lórí omi, nítorí náà làwọn àjọ mẹ́tẹ̀ẹ̀ta yìí ṣe pawọ́pọ̀ ṣètò ìdánilẹ́kọ̀ọ́ fún àwọn tí wọ́n yọ̀nda ara wọn láti máa ṣètò ààbò fún àwọn tó ń wọ ọkọ̀ lójú omi náà.
Bakan naa lo si tun ran awọn ileegbafẹ atawọn ile ọti nimọran ki wọn tẹle awọn ofin ti ijọba ti la kalẹ fun arun Korona, bẹẹ ni kẹnikẹni ti ko ba i ti i gba aṣẹ lọwọ ijọba ma ṣe ṣilẹkun ibi iṣẹ rẹ fawọn araalu.	Bákan náà ló sì tún ran àwọn iléègbafẹ́ àtàwọn ilé ọtí nímọ̀ràn kí wọn tẹ̀lé àwọn òfin tí ìjọba ti là kalẹ̀ fún àrùn Kòrónà, bẹ́ẹ̀ ni kẹ́nikẹ́ni tí kò bá ì tí ì gbà àṣẹ lọ́wọ́ ìjọba má ṣe ṣílẹ̀kùn ibi iṣẹ́ rẹ̀ fáwọn aráàlú.
Ṣugbọn kiru awọn bẹẹ kan sileeṣẹ ọhun lori ẹrọ ayelujara	Ṣùgbọ́n kírú àwọn bẹ́ẹ̀ kàn síléeṣẹ́ ọ̀hún lórí ẹ̀rọ ayélujára
Ko si asọtẹlẹ tẹnikan tun le sọ nipa Asiwaju mọ, Ọlọrun ti yan an lati gba Naijiria silẹ  Ogedengbe	Kò sí àsọtẹ́lẹ̀ tẹ́nìkan tún le sọ nípa Asíwájú mọ́, Ọlọ́run ti yàn án láti gba Nàíjíríà sílẹ̀ – Ògèdèngbé
Ojuoluwakotimi Olusina	Ojúolúwakòtìmí Olúsínà
Alakooso ileejosin Overcomers Pentecostal Prayer Assembly, Omowe Sam Ogedengbe ti sọ ọ di mimo pe Ọlọrun ti yan Asiwaju Bola Ahmed Tinubu gẹgẹ bii eniyan ọtọ, o ni ko tun sohun ti wolii tabi enikan tun lee sọ nipa rẹ mọ nitori lati inu oyun ni Olorun ti yan an fun orilẹ-ede Naijiria.	Alákòóso iléèjósìn Overcomers Pentecostal Prayer Assembly, Òmòwé Sam Ògèdèngbé ti sọ ọ́ di mímò pé Ọlọ́run ti yan Asíwájú Bólá Ahmed Tinúbú gẹ́gẹ́ bíi ènìyàn ọ̀tọ̀, ó ní kò tún sóhun tí wòlíì tàbí enìkan tún leè sọ nípa rẹ̀ mọ́ nítorí láti inú oyún ni Olórun ti yàn án fún orílẹ̀-èdè Nàíjíríà.
Nibi ayẹyẹ ipagọ ijọ naa ni Ojiṣẹ Ọlọrun yii ti sọro naa di mimọ nigba to n ba ikọ Aṣejere sọrọ laipẹyii.	Níbi ayẹyẹ ìpàgọ́ ìjọ náà ni Òjíṣẹ́ Ọlọ́run yìí ti sọ̀rò náà di mímọ̀ nígbà tó ń bá ikọ̀ Àṣejèrè sọ̀rọ̀ láìpẹ́yìí.
Ipagọ ọhun ni ijọ Overcomers tun fi n saami ayẹyẹ ọdun kẹrinlelogun ti won da ijọ naa silẹ, to si tun papọ pẹlu ayẹyẹ ọjọọbi oludasile ijọ naa, Refureeni Sam Ogedengbe.	Ìpàgọ́ ọ̀hún ni ìjọ Overcomers tún fi ń sààmì ayẹyẹ ọdún kẹrìnlélógún tí wón dá ìjọ náà sílẹ̀, tó sì tún papọ̀ pẹ̀lú ayẹyẹ ọjọ́ọ̀bí olùdásílè ìjọ náà, Refureeni Sam Ògèdèngbé.
Olu ijọ naa to wa ni Abule Ẹgba lEkoo ni won ti sayẹyẹ yii.	Olú ìjọ náà tó wà ní Abúlé Ẹ̀gbá l’Ékòó ni wón ti sayẹyẹ yìí.
Nigba to n ba akọroyin wa sọrọ, Ogedengbe to tun ti figba kan jẹ oluranlọwọ pataki fun gomina ipinlẹ Eko lori ọrọ ẹsin Kristẹni sọ pe Ọlọrun ti fi Tinubu ṣe agbẹnusọ fun orilẹ-ede yii, ẹni taa si gbọdọ dupẹ fun igbesi aye rẹ ni nitori Ọlọrun ti fi jinnki Naijiria.	Nígbà tó ń bá akọ̀ròyìn wa sọ̀rọ̀, Ògèdèngbé tó tún ti fìgbà kan jẹ́ olùrànlọ́wọ́ pàtàkì fún gómìnà ìpínlẹ̀ Èkó lórí ọ̀rọ̀ ẹ̀sìn Krìstẹ́nì sọ pé Ọlọ́run ti fi Tinúbú ṣe agbẹnusọ fún orílẹ̀-èdè yìí, ẹni táa sì gbọdọ̀ dúpẹ́ fún ìgbésí ayé rẹ̀ ni nítorí Ọlọ́run ti fi jínǹkí Nàíjíríà.
O ni, Ọlọrun lo yan an lati gba Naijiria silẹ.	Ó ní, Ọlọ́run ló yàn án láti gba Nàíjíríà sílẹ̀.
Emi maa n sọ o, Ọlọrun ti fun un loore ọfẹ, o ti fi i ṣe ohun fun orilẹ-ede Naijiria, paapaa lẹka eto oṣelu, ko tun si aṣọtẹlẹ kan to tun le ṣe lori rẹ mọ, nitori Ọlọrun funra rẹ ti sọ tẹlẹ nipa rẹ latigba to ti wa ninu oyun, gẹgẹ bii Jeremiah.	“Èmi máa ń sọ ó, Ọlọ́run ti fún un lóore ọ̀fẹ́, ó ti fi í ṣe ohun fún orílẹ̀-èdè Nàíjíríà, pàápàá lẹ́ka ètò òṣèlú, kò tún sí àṣọtẹ́lẹ̀ kan tó tún lè ṣe lórí rẹ̀ mọ́, nítorí Ọlọ́run fúnra rẹ̀ ti sọ tẹ́lẹ̀ nípa rẹ̀ látìgbà tó ti wà nínú oyún, gẹ́gẹ́ bìí Jeremiah.
Mo dupẹ lọwọ Ọlọrun fun Aṣiwaju nitori o n tele ilana Ọlọrun fun igbesi aye rẹ, nitori ẹ lo ṣe jẹ pe igbakugba to ba tie kuna, kii mi i, ṣe lo tun maa tun ọna rẹ to, ti yoo maa tẹ siwaju, ẹ o le ri ikuna yẹn lọju rẹ rara, nitori o ti mọ pe ohun ko ni i kuna lọla.	“Mo dúpẹ́ lọ́wọ́ Ọlọ́run fún Aṣíwájú nítorí ó ń tèlé ìlànà Ọlọ́run fún ìgbésí ayé rẹ̀, nítorí ẹ̀ ló ṣe jẹ́ pé ìgbàkúgbà tó bá tiè kùnà, kìí mì í, ṣe ló tún maa tún ọ̀nà rẹ̀ tò, tí yóò máa tẹ̀ síwájú, ẹ ò le rí ìkùnà yẹn lọ́jú rẹ̀ rárá, nítorí ó ti mọ̀ pé òhun kò ní í kùnà lọ́la.
Mo ki i ku oriire.	Mo kí i kú oríire.
Nipa ti arun Korona to n gbilẹ nigbooro, Rẹfurẹẹni ohun rọ ijọba apapọ ati ti ipinlẹ lati rawọ ẹbẹ si Ọlọrun ninu adura ati aawẹ ki opin lee de ba ajakalẹ arun naa kiakia.	Nípa ti àrùn Kòrónà tó ń gbilẹ̀ nígbooro, Rẹ́fúrẹ́ẹ̀nì òhún rọ ìjọba àpapọ̀ àti ti ìpínlẹ̀ láti rawọ́ ẹ̀bẹ̀ sí Ọlọ́run nínú àdúrà àti ààwẹ̀ kí òpin leè dé bá àjàkálẹ̀ àrùn náà kíákíá.
O ni arun Korona kii ṣe oju lasan, nitori eeyan ko gbọdọ foju ẹran ara wo o, ṣugbon gbogbo wa gbọdọ foju ẹmi wo o.	Ó ní àrùn Kòrónà kìí ṣe ojú lásán, nítorí èèyàn kò gbọdọ̀ fojú ẹran ara wò ó, ṣùgbón gbogbo wa gbọdọ̀ fojú ẹ̀mí wò ó.
Akọni obinrin ta o le gbagbe laelae ni Mama Mọgaji Toyin Afọlabi	Akọni obìnrin ta ò le gbàgbé láéláé ni Màmá Mọ́gàjí– Tóyìn Afọ́lábí
Oni lo pe ọdun keje ti Iyalọja gbogbo ilẹ Naijiria tẹlẹ, Alaaja Ọmọwe Abibatu Aṣabi Mọgaji jade laye.	Òní ló pé ọdún keje tí Ìyálọ́jà gbogbo ilẹ̀ Nàíjíríà tẹ́lẹ̀, Àlàájà Ọ̀mọ̀wé Àbíbátù Àṣàbí Mọ́gàjí jáde láyé.
Ọjọ kẹẹdogun, oṣu kẹfa, ọdun 2013 ni Iyalọja naa jade laye lẹni ọdun mẹrindinlọgọrun-un.	Ọjọ́ kẹẹ̀dógún, oṣù kẹfà, ọdún 2013 ni Ìyálọ́jà náà jáde láyé lẹ́ni ọdún mẹ́rìndínlọ́gọ́rùn-ún.
Lara awọn to ṣeranti mama ọhun lọdun yii ni Iyalaje Jẹnẹra ti gbogbo ilu Eko, Alaaja Oloye Balqis Toyin Afọlabi.	Lára àwọn tó ṣèrántí màmá ọ̀hún lọ́dún yìí ni Ìyálájé Jẹ́nẹ́rà ti gbogbo ìlú Èkó, Àlàájà Olóyè Balqis Tóyìn Afọlábí.
Nigba to n ba awọn oniroyin sọrọ lEkoo, Iyalaje ni, akọni obinrin teeyan ko le gbagbe ni Mama Mọgaji, o duro ti awọn ọlọja nipinlẹ Eko, ati kaakiri orilẹ-ede yii.	Nígbà tó ń bá àwọn oníròyìn sọ̀rọ̀ l’Ékòó, Ìyálájé ni, akọni obìnrin téèyàn kò le gbàgbé ni Màmá Mọ́gàjí, ó dúró ti àwọn ọlọ́jà nìpínlẹ̀ Èkó, àti káàkiri orílẹ̀-èdè yìí.
Toyin Afọlabi ni, Mama Mọgaji ko jẹ gba kẹnikan fẹtọ awọn ọlọja du u, eyi lo fa a ti awọn ọlọja fi mọ asiko naa si rere, nitori o duro ti ọlọja, ko si jẹ kiya jẹ wọn rara.	Tóyìn Afọlábí ni, Màmá Mọ́gàjí kò jẹ́ gbà kẹ́nìkan fẹ̀tọ́ àwọn ọlọ́jà dù ú, èyí ló fà á tí àwọn ọlọ́jà fi mọ àsìkò náà sí rere, nítorí ó dúró ti ọlọ́jà, kò sì jẹ́ kíyà jẹ wọ́n rárá.
O ni, o ṣe pataki lati maa ṣeranti rẹ lọdọọdun, ki awọn iran to n bọ lẹyin le mọ ipa ribiribi to ko ninu iṣẹ ọrọ aje ati paapaa oṣelu lorilẹ-ede yii.	Ó ní, ó ṣe pàtàkì láti máa ṣèrántí rẹ̀ lọ́dọọdún, kí àwọn ìran tó ń bọ̀ lẹ́yìn lè mọ ipa ribiribi tó kó nínú iṣẹ́ ọrọ̀ ajé àti pàápàá òṣèlú lórílẹ̀-èdè yìí.
Orilẹ-ede Naijiria fi oye nla da Mama Mọgaji lọla nigba ti wọn ri iṣẹ ribiribi to ṣe lẹnu okoowo, bẹẹ lo si tun gba ami ẹyẹ lawọn ileewe giga bii Ahmadu Bello University to wa niluu Zaria ati University of Lagos to wa lEkoo.	Orílẹ̀-èdè Nàíjíríà fi oyè ńlá dá Màmá Mọ́gàjí lọ́lá nígbà tí wọ́n rí iṣẹ́ ribiribi tó ṣe lẹ́nu okoòwò, bẹ́ẹ̀ ló sì tún gba àmì ẹ̀yẹ láwọn iléèwé gíga bíi Ahmadu Bello University tó wà nílùú Zaria àti University of Lagos tó wà l’Ékòó.
Gbese ree!	Gbèsè rèé!
Ijọba lu awọn mọto to tapa sofin Eko ni gbanjo	Ìjọba lu àwọn mọ́tò tó tàpá sófin Èkó ní gbànjo
Gbogbo awọn mọto to tapa sofin, paapaa awọn to gba oju ọna ti ko yẹ ki wọn gba, ti ọwọ awọn agbofinro tẹ nipinlẹ Eko ni ijọba ti lu ni gbanjo.	Gbogbo àwọn mọ́tò tó tàpá sófin, pàápàá àwọn tó gba ojú ọ̀nà tí kò yẹ kí wọn gbà, tí ọwọ́ àwọn agbófinró tẹ̀ ńìpínlẹ̀ Èkó ni ìjọba ti lù ní gbànjo.
Ohun taa gbọ ni pe ofin to de eto igbokegbodo ọkọ ipinlẹ Eko tọdun 2018, ti wọn pe ni Transport Sector Reform of 2018 ni wọn fi da sẹria fawọn eeyan naa.	Ohun táa gbọ́ ni pé òfin tó de ètò ìgbòkègbodò ọkọ̀ ìpínlẹ̀ Èkó tọdún 2018, tí wọn pè ní Transport Sector Reform of 2018 ni wọ́n fi dá sẹ̀ríà fáwọn èèyàn náà.
Adebayọ Taofiq to jẹ agbẹnusọ ileeṣẹ to gbogun ti iwa ibajẹ nipinlẹ Eko ninu ọrọ to sọ fawọn oniroyin sọ pe lilu awọn ọkọ naa ni gbanjo kii ṣe lati da sẹria fẹnikẹni, ṣugbọn lati ba awọn to ṣẹ wi ni.	Adebayọ Taofiq tó jẹ́ agbẹnusọ iléeṣẹ́ tó gbógun ti ìwà ìbàjẹ́ ńìpínlẹ̀ Èkó nínú ọ̀rọ̀ tó sọ fáwọn oníròyìn sọ pé lílu àwọn ọkọ̀ náà ní gbànjo kìí ṣe láti dá sẹ̀ríà fẹ́nikẹ́ni, ṣùgbọ́n láti bá àwọn tó ṣẹ wí ni.
O ni, ijọba ti kọkọ gbe gbogbo wọn lọ sileẹjọ, ileẹjọ lo gbẹsẹ le awọn mọto naa fun ijọba ipinlẹ Eko.	Ó ní, ìjọba ti kọ́kọ́ gbé gbogbo wọn lọ síléẹjọ́, iléẹjọ́ ló gbẹ́sẹ̀ lé àwọn mọ́tò náà fún ìjọba ìpínlẹ̀ Èkó.
Kaa to lu awọn mọto naa ni gbanjo, a ti kọkọ kede rẹ sita faraye pe a fẹẹ lu wọn ni gbanjo, gbogbo awọn tọrọ naa si kan la ranṣẹ si, paapaa awọn tijọba gbẹsẹ le mọto wọn.	“Káá tó lu àwọn mọ́tò náà ní gbànjo, a ti kọ́kọ́ kéde rẹ̀ síta fáráyé pé a fẹ́ẹ́ lù wọ́n ní gbànjo, gbogbo àwọn tọ́rọ̀ náà sì kàn la ránṣẹ́ sí, pàápàá àwọn tíjọba gbẹ́sẹ̀ lé mọ́tò wọn.
Ọpọ awọn ọkọ ati ọkada ti wọn tako ofin irinna lEkoo ni ijọba gbẹsẹ le.	Ọ̀pọ̀ àwọn ọkọ̀ àti ọ̀kadà tí wọ́n tako òfin ìrìnnà l’Ékòó ni ìjọba gbẹ́sẹ̀ lé.
Pupọ ninu awọn to ni ọkada ati ọkọ ni wọn pẹju sibi ti wọn ti lu awọn mọto naa ni gbajo.	Púpọ̀ nínú àwọn tó ní ọ̀kadà àti ọkọ̀ ni wọ́n pẹ́jú síbi tí wọ́n ti lu àwọn mọ́tò náà ní gbàjo.
Dapọ Abiọdun fẹẹ paarọ yunifọọmu awọn ọmọleewe sAdirẹ	Dàpọ̀ Abíọ́dún fẹ́ẹ́ pààrọ̀ yúnífọ́ọ̀mù àwọn ọmọléèwé s’Ádìrẹ
Lati mu imugbooro ba ẹka iṣẹ aṣọ adirẹ nipinlẹ Ogun, Gomina Dapọ Abiọdun loun ti ṣetan ati paarọ yunifọọmu awọn ọmọleewe ijọba si aṣọ adirẹ, bẹrẹ lati saa ọdun to n bọ.	Láti mú ìmúgbòòrò bá ẹ̀ka iṣẹ́ aṣọ àdìrẹ nìpínlẹ̀ Ògùn, Gómìnà Dàpọ̀ Abíọ́dún lóun ti ṣetán àti pààrọ̀ yúnífọ́ọ̀mù àwọn ọmọléèwé ìjọba sí aṣọ adìrẹ, bẹ̀rẹ̀ láti sáà ọdún tó ń bọ̀.
Ọjọ Alamisi, Tọsde oni lo sọrọ naa nibi ifilọlẹ kan ti wọn pe ni Ogun Adirẹ Digital Market, gbọngan aṣa ati iṣe to wa ni Kutọ leto naa ti waye lAbẹokuta.	Ọjọ́ Àlàmísì, Tọ́sde òní ló sọ̀rọ̀ náà níbi ìfilọ́lẹ̀ kan tí wọn pè ní Ògùn Adìrẹ Digital Market, gbọ̀ngàn àṣà àti ìṣe tó wà ní Kútọ̀ lètò náà ti wáyé l’Ábẹ́òkúta.
Bakan naa ni gomina naa tun ke sijọba apapọ pe ki wọn bẹrẹ si i ṣamulo adirẹ gẹgẹ bii aṣọ igba fun awọn elere idaraya ati awọn to n ṣoju orilẹ-ede wa kaakiri agbaye, yatọ si aṣọ oyinbo ti wọn n lo.	Bákan náà ni gómìnà náà tún ké síjọba àpapọ̀ pé kí wọ́n bẹ̀rẹ̀ sí í ṣàmúlò àdìrẹ gẹ́gẹ́ bíi aṣọ ìgbà fún àwọn eléré ìdárayá àti àwọn tó ń ṣojú orílẹ̀-èdè wa káàkiri àgbáyé, yàtọ̀ sí aṣọ òyìnbó tí wọ́n ń lò.
O ni, lati saa ọdun to n bọ lọ, ijọba oun maa bẹrẹ si i paarọ aṣọ yunifọọmu awọn ọmọleewe alakọọbẹrẹ, ati girama to jẹ tijọba nipinlẹ naa si adirẹ.	Ó ní, láti sáà ọdún tó ń bọ̀ lọ, ìjọba òun máa bẹ̀rẹ̀ sí í pààrọ̀ aṣọ yúnífọ́ọ̀mù àwọn ọmọléèwé alákọ̀ọ́bẹ̀rẹ̀, àti girama tó jẹ́ tìjọba nìpínlẹ̀ náà sí àdìrẹ.
O tun ni, bayii, lọjọọjọ Fraide, iyẹn ọjọ Jimọ, adirẹ lawọn oṣiṣẹ ijọba agba n wọ wa sibi eto tabi ayẹyẹ tijọba ba fẹẹ ṣe, paapaa to ba bọ si ọjọ Fraide, ṣugbọn o maa kan awọn ọmọleewe naa lati ọdun to n bọ.	Ó tún ní, báyìí, lọ́jọọjọ́ Fráìde, ìyẹn ọjọ́ Jímọ̀, àdìrẹ làwọn òṣìṣẹ́ ìjọba àgbà ń wọ̀ wá síbi ètò tàbí ayẹyẹ tìjọba bá fẹ́ẹ́ ṣe, pàápàá tó bá bọ́ sí ọjọ́ Fráìde, ṣùgbọ́n ó máa kan àwọn ọmọléèwé náà láti ọdún tó ń bọ̀.
Nitori awọn ayederu ejẹẹnti, ileeṣẹ ọlọpaa Panti ṣeleri ajọṣepọ pẹlu LASRERA	Nítorí àwọn ayédèrú éjẹ́ẹ̀ntì, iléeṣẹ́ ọlọ́pàá Pàǹtí ṣèlérí àjọṣepọ̀ pẹ̀lú LASRERA
Ajọ to n ṣakoso awọn abanikọle ati abaniwale nipinlẹ Eko, iyẹn Lagos State Real Estate Regulatory Authority (LASRERA) ti pe fun ajọṣepọ laarin ajọ to n ṣakoso awọn ileeṣẹ to n lo patako ipolongo ti a mọ si Lagos State Signage and Advertisement Agency, LASAA ati ileeṣẹ ọlọpaa ọtẹlẹmuyẹ to wa ni Panti, lEkoo.	Àjọ tó ń ṣàkóso àwọn abánikọ́lé àti abániwálé nìpínlẹ̀ Èkó, ìyẹn Lagos State Real Estate Regulatory Authority (LASRERA) ti pè fún àjọṣepọ̀ láàrin àjọ tó ń ṣàkóso àwọn iléeṣẹ́ tó ń lo pátákó ìpolongo tí a mọ̀ sí Lagos State Signage and Advertisement Agency, LASAA àti iléeṣẹ́ ọlọ́pàá ọ̀tẹlẹ̀múyẹ́ tó wà ní Pàǹtí, l’Ékòó.
Ajọ LASRERA pe ipe ọhun lati mu ko rọrun fun ileeṣẹ naa lati ṣakoso awọn abanikọle ati abaniwale, ati lati le gbogbo awọn ayederu to wa lẹka naa nipinlẹ Eko.	Àjọ LASRERA pe ìpè ọ̀hún láti mú kó rọrùn fún iléeṣẹ́ náà láti ṣàkóso àwọn abánikọ́lé àti abániwálé, àti láti lé gbogbo àwọn ayédèrú tó wà lẹ́ka náà nìpínlẹ̀ Èkó.
Arabinrin Tokẹ Benson-Awoyinka to jẹ olugbaninimọran fun gomina lori ọrọ ile igbe lo sọrọ yii di mimọ, ninu atẹjade ti wọn fi ranṣẹ si ileeṣẹ Aṣejere lọjọ Fraide.	Arábìnrin Tókẹ́ Benson-Awóyìnkà tó jẹ́ olùgbaninímọ̀ràn fún gómìnà lórí ọ̀rọ̀ ilé ìgbé ló sọ̀rọ̀ yìí di mímọ̀, nínú àtẹ̀jáde tí wọn fi ránṣẹ́ sí iléeṣẹ́ Àṣejèrè lọ́jọ́ Fráìde.
Ọjọru, Wẹsde to kọja yii ni lo ṣabẹwo sọfiisi awọn ajọ mejeeji naa.	Ọjọ́rú, Wẹ́sde tó kọjá yìí ni ló ṣàbẹ̀wò sọ́fíìsì àwọn àjọ méjèèjì náà.
Awoyinka ni, idi tileeṣẹ oun si ṣabẹwo naa ni lati jẹ ko di mimọ fawọn araalu pe gbogbo awọn to yẹ lati fọwọsowọpọ pẹlu ajọ LASRERA ni wọn ti ṣetan lati gbogun ti awọn ayederu to wa lẹka naa, nitori irọrun awọn araalu Eko.	Awóyínká ní, ìdí tíléeṣẹ́ òun sì ṣàbẹ̀wò náà ni láti jẹ́ kó di mímọ̀ fáwọn aráàlú pé gbogbo àwọn tó yẹ láti fọwọ́sowọ́pọ̀ pẹ̀lú àjọ LASRERA ni wọ́n ti ṣetán láti gbógun ti àwọn ayédèrú tó wà lẹ́ka náà, nítorí ìrọ̀rùn àwọn aráàlú Èkó.
Iṣẹ LASAA ni lati gbogun ti awọn ejẹẹnti ti wọn n lo patako ipolongo siwaju ileeṣẹ wọn, tabi siwaju ṣọọbu wọn, ṣugbọn to jẹ pe ayederu iṣẹ ẹjẹẹnti ni wọn n ṣe.	Iṣẹ́ LASAA ni láti gbógun ti àwọn éjẹ́ẹ́ǹtì tí wọ́n ń lo pátákó ìpolongo síwájú iléeṣẹ́ wọn, tàbí síwájú ṣọ́ọ̀bù wọn, ṣùgbọ́n tó jẹ́ pé ayédèrú iṣẹ́ ẹ́jẹ́ẹ́ǹtì ni wọ́n ń ṣe.
Bakan naa lo sọ pe iṣẹ awọn ọlọpaa ọtẹlẹmuyẹ Panti ni lati fọwọ ofin mu awọn ayederu ejẹẹnti to wa kaakiri ipinlẹ Eko.	Bákan náà ló sọ pé iṣẹ́ àwọn ọlọ́pàá ọ̀tẹlẹ̀múyẹ́ Pàǹtí ni láti fọwọ́ òfin mú àwọn ayédèrú éjẹ́ẹ́ǹtì tó wà káàkiri ìpínlẹ̀ Èkó.
Ninu ọrọ tiẹ, adari awọn ọlọpaa ọtẹlẹmuyẹ to wa ni Panti, Abilẹkọ Yetunde Longẹ, sọ pe o ṣe pataki fun ijọba lati ṣeto kootu ti yoo maa ṣedajọ iru awọn alayederu bẹẹ, nitori iṣẹ to wa lọwọ awọn ileẹjọ majisreeti ti pọ ju.	Nínú ọ̀rọ̀ tiẹ̀, adarí àwọn ọlọ́pàá ọ̀tẹlẹ̀múyẹ́ tó wà ní Pàǹtí, Abilẹ́kọ Yétúndé Lóngẹ́, sọ pé ó ṣe pàtàkì fún ìjọba láti ṣètò kóòtù tí yóò máa ṣèdájọ́ irú àwọn aláyédèrú bẹ́ẹ̀, nítorí iṣẹ́ tó wà lọ́wọ́ àwọn iléẹjọ́ májísréètì ti pọ̀ jù.
O ni, ojoojumọ lawọn eeyan maa n waa fẹjọ awọn ayederu ejẹẹnti yii n hu, ṣugbọn asiko tawọn ọmọọṣẹ oun n lo lati pari iwadii kii ṣe kekere rara.	Ó ní, ojoojúmọ́ láwọn èèyàn máa ń wáá fẹjọ́ àwọn ayédèrú éjẹ́ẹ́ǹtì yìí ń hu, ṣùgbọ́n àsìkò táwọn ọmọọṣẹ́ òun ń lo láti parí ìwádìí kìí ṣe kékeré rárá.
Ṣugbọn bi wọn ba da kootu ọtọ ti yoo maa da ẹjọ wọn silẹ, iṣẹ naa yoo ya kiakia.	Ṣùgbọ́n bí wọ́n bá dá kóòtù ọ̀tọ̀ tí yóò máa dá ẹjọ́ wọn sílẹ̀, iṣẹ́ náà yóò yá kíákíá.
Bakan naa ni Ọnarebu Kayọde Omiyale to jẹ alaga kansu Yaba ṣeleri ati fọwọsowọpọ pẹlu ajọ LASRERA, ohun kan naa ni ọga agba LASAA, Ọgbẹni Adedamọla Doceme sọ.	Bákan náà ni Ọnarébù Káyọ̀dé Omíyalé tó jẹ́ alága kánsù Yábà ṣèlérí àti fọwọ́sowọ́pọ̀ pẹ̀lú àjọ LASRERA, ohun kan náà ni ọ̀gá àgbà LASAA, Ọ̀gbẹ́ni Adédàmọ́lá Doceme sọ.
Ṣe bi o ti mọ lasiko taa wa yii fun gbogbo awọn oniṣowo to ba gbọn  Iyalaje Jẹnẹra	Ṣe bí o ti mọ lásìkò táa wà yìí fún gbogbo àwọn oníṣòwò tó bá gbọ́n – Ìyálájé Jẹ́nẹ́rà
Alaaja Oluwatoyin Balikis Afọlabi ni Iyalaje Jẹnẹra ti gbogbo ipinlẹ Eko, gbajumọ oniṣowo ni wọn.	Àlàájà Olúwatóyìn Balikis Afọlábí ni Ìyálájé Jẹ́nẹ́rà tí gbogbo ìpínlẹ̀ Èkó, gbajúmọ̀ oníṣòwò ni wọ́n.
Wọn ti ba SINMISỌLA AJADI sọrọ nipa bi awọn oniṣowo ṣe le bori ipenija asiko Korona yii.	Wọ́n ti bá SINMISỌ́LÁ ÀJÀDÍ sọ̀rọ̀ nípa bí àwọn oníṣòwò ṣe lè borí ìpèníjà àsìkò Kòrónà yìí.
Ohun ti wọn sọ ree.	Ohun tí wọ́n sọ rèé.
Kin ni iriri yin gẹgẹ bi oniṣowo lasiko Korona yii?	Kín ni ìrírí yín gẹ́gẹ́ bí oníṣòwò lásìkò Kòrónà yìí?
Nnkan teeyan ba ni ko mọ lilo ẹ lasiko yii ni.	Nǹkan téèyàn bá ní kò mọ lílò ẹ̀ lásìkò yìí ni.
Bi eto ọrọ-aje ba ṣe gba ni ki a ṣe ṣe e si.	Bí ètò ọrọ̀-ajé bá ṣe gbà ni kí a ṣe ṣe é sí.
Ojulowo owo ọja, a gbọdọ di i mu daadaa, lai si ojulowo owo, ọrọ aje ko le rọrun.	Ojúlówó owó ọjà, a gbọdọ̀ dì í mú dáadáa, láì sí ojúlówó owó, ọrọ̀ ajé kó le rọrùn.
Awọn ti Korona ka owo ọja mọ lọwọ lasiko yii, kin ni ẹ ri si eyi, fun apẹẹrẹ awọn ti owo ọja wọn ko ju ẹgbẹrun marun si mẹwaa lọ, ti Koro si ka owo ọhun mọ wọn lọwọ, to jẹ pe pupọ wọn lo ti fi gbogbo owo jẹun tan, ibo ni ki wọn ti bẹrẹ?	Àwọn tí Kòrónà ká owó ọjà mọ́ lọ́wọ́ lásìkò yìí, kín ni ẹ rí sí èyí, fún àpẹẹrẹ àwọn tí owó ọjà wọn kò ju ẹgbẹ̀rún márùn sí mẹ́wàá lọ, tí Kòró sì ká owó ọ̀hún mọ́ wọn lọ́wọ́, tó jẹ́ pé púpọ̀ wọn ló ti fi gbogbo owó jẹun tán, ibo ni kí wọ́n ti bẹ̀rẹ̀?
Ọrọ wọn da bii ọmọ to n rako ni.	Ọ̀rọ̀ wọn dà bíi ọmọ to n rákò ni.
A nilati mọ iwọn ara wa lasiko yii, pẹlu owo iwọnba naa to ku si wọn lọwọ, wọn si le bẹrẹ nibi kan, nitori lasiko yii, ijọba gan-an ko raye ti ẹnikankan.	A níláti mọ ìwọ̀n ara wa lásìkò yìí, pẹ̀lú owó ìwọ̀nba náà tó kù sí wọn lọ́wọ́, wọ́n sì le bẹ̀rẹ̀ níbì kan, nítorí lásìkò yìí, ìjọba gan-an kò ráyè ti ẹnìkankan.
Awọn ti Korona ka owo ọja mọ wọn lọwọ sile, gbọdọ kọ bi a ti n moju kuro, nitori ko sẹni to fẹẹ ya eeyan lowo lasiko yii, ayafi tijọba ba ni owo iranwọ fun wọn.	Àwọn tí Kòrónà ká owó ọjà mọ́ wọn lọ́wọ́ sílé, gbọdọ̀ kọ́ bí a ti ń mójú kúrò, nítorí kò sẹ́ni tó fẹ́ẹ́ yá èèyàn lówó lásìkò yìí, àyàfi tíjọba bá ní owó ìrànwọ́ fún wọn.
Ọrọ wọn da bii ọmọ to n rako ni.	Ọ̀rọ̀ wọn dà bíi ọmọ tó ń rákò ni.
A nilati mọ iwọn ara wa lasiko yii, pẹlu owo iwọnba naa to ku si wọn lọwọ, wọn si le bẹrẹ nibi kan, nitori lasiko yii, ijọba gan-an ko raye ti ẹnikankan	A níláti mọ ìwọ̀n ara wa lásìkò yìí, pẹ̀lú owó ìwọ̀nba náà tó kù sí wọn lọ́wọ́, wọ́n sì le bẹ̀rẹ̀ níbì kan, nítorí lásìkò yìí, ìjọba gan-an kò ráyè ti ẹnìkankan
Njẹ iha tawọn ọmọ Naijiria kọ sira wọn lasiko igbele tẹ yin lọrun, njẹ a tiẹ nifẹẹ ara wa?	Ǹjẹ́ ìhà táwọn ọmọ Nàíjíríà kọ síra wọn lásìkò ìgbélé tẹ́ yín lọ́rùn, ǹjẹ́ a tiẹ̀ nífẹ̀ẹ́ ara wa?
Awa araalu gbiyanju lati ran ara wa lọwọ lasiko yii, ijọba nikan ko le sọkalẹ lati Abuja wa ṣe e, awọn ti wọn ko ohun ti wọn pin fun awọn araalu, ṣe la gbọ pe ẹlomii n tun un ta, ṣe ni ẹlomii paapaa ko ounjẹ lọ fun ẹbi wọn.	Àwa aráàlú gbìyànjú láti ran ara wa lọ́wọ́ lásìkò yìí, ìjọba nìkan kò le sọ̀kalẹ̀ láti Àbújá wá ṣe é, àwọn tí wọ́n kó ohun tí wọ́n pín fún àwọn aráàlú, ṣe la gbọ́ pé ẹlòmíì ń tún ùn tá, ṣe ni ẹlòmíì pàápàá kó ouńjẹ lọ fún ẹbí wọn.
Eyi fihan pe awa naa lota ara wa.	Èyí fihàn pé àwa náà lóta ara wa.
Awọn kan ni kijọba ma tiẹ dabaa ati gba owo ori abi owo kankan lọwọ awọn araalu, paapaa awọn oniṣẹ ọwọ ati oniṣowo lasiko yii titi wahala Korona maa fi pari.	Àwọn kan ní kíjọba má tiẹ̀ dábàá àti gba owó orí àbí owó kankan lọ́wọ́ àwọn aráàlú, pàápàá àwọn oníṣẹ́ ọwọ́ àti oníṣòwò lásìkò yìí títí wàhálà Kòrónà máa fi parí.
Ṣe ẹ fọwọ si i?	Ṣé ẹ fọwọ́ sí i?
Taa ba ni kijọba ma gba owo to yẹ lọwọ oniṣowo lasiko yii iyẹn ko daa to, ka ma gbagbe pe owo yii ni wọn fi n tọju ilu, owo yẹn naa nijọba fi n ṣiṣẹ siluu.	Táa bá ní kíjọba má gba owó tó yẹ lọ́wọ́ oníṣòwò lásìkò yìí ìyẹn kò dáa tó, ká má gbàgbé pé owó yìí ni wọ́n fí ń tọ́jú ìlú, owó yẹn náà nìjọba fí ń ṣiṣẹ́ sílùú.
Ẹ wo awọn onina manamana, wọn bọ sita lati waa polongo pe awọn maa gbowo ina nitori ijọba naa lawọn nnkan ti wọn n gbaju mọ bayii.	Ẹ wo àwọn oníná mànàmáná, wọ́n bọ́ síta láti wáá polongo pé àwọn máa gbowó iná nítorí ìjọba náà làwọn nǹkan tí wọ́n ń gbájú mọ́ báyìí.
Nitori naa, emi o ba ni kijọba kan ba wa din owo ti won a fẹẹ gba lọwọ awa araalu, paapaa awọn oniṣowo ku.	Nítorí náà, èmi ò bá ní kíjọba kàn bá wa dín owó tí wón á fẹ́ẹ́ gbà lọ́wọ́ awà aráàlú, pàápàá àwọn oníṣòwò kù.
Kin ni imọran yin fawọn oniṣowo lasiko yii, paapaa nipa inawo ati kikowo lori nnkan ti ko tọ?	Kín ni ìmọ̀ràn yín fáwọn oníṣòwò lásìkò yìí, pàápàá nípa ìnáwó àti kíkówó lórí nǹkan tí kò tọ́?
Imọran ti mo le fun awọn oniṣowo lasiko yii ni pe ka ṣọra nipa owo nina, bo tiẹ jẹ pe eto ọrọ aje ko tii bẹrẹ ni pẹrẹu, ijọba si n ṣilẹkun diẹdiẹ ni.	Ìmọ̀ràn tí mo lè fún àwọn oníṣòwò lásìkò yìí ni pé ká ṣọ́ra nípa owó níná, bó tiẹ̀ jẹ́ pé ètò ọ̀rọ̀ ajé kò tíì bẹ̀rẹ̀ ní pẹrẹu, ìjọba sì ń ṣílẹ̀kùn díẹ̀díẹ̀ ni.
Ṣugbọn emi o ba gba wọn niyanju pe ni kete ti eto ọrọ aje ba ti bẹrẹ, ka sa fun awọn nnkan kan, paapaa awọn nnkan to ni i ṣe pẹlu inawo.	Ṣùgbọ́n èmi ò bá gbà wọ́n níyànjú pé ní kété tí ètò ọrọ̀ ajé bá ti bẹ̀rẹ̀, ká sá fún àwọn nǹkan kan, pàápàá àwọn nǹkan tó ní í ṣe pẹ̀lú ìnáwó.
Asiko ayẹyẹ kọ la wa yii, asiko taa n kowo lori aṣọ pati kọ la wa yii.	Àsìkò ayẹyẹ kọ́ la wà yìí, àsìkò táa ń kówó lórí aṣọ pàtì kọ́ la wà yìí.
Bakan naa, mo rọ awọn oniṣowo wa, awọn eto idokowo kan wa tawọn ileefowopamọ maa n ṣe, ẹ maa ko owo fun banki, wọn a ba yin tọju owo yẹn fun saa kan, ẹ o nile gba owo yii o; titi digba ti akoko maa fi to.	Bákan náà, mo rọ àwọn oníṣòwò wa, àwọn ètò ìdókòwò kan wà táwọn iléèfowópamọ́ máa ń ṣe, ẹ máa kó ówó fún báǹkì, wọ́n á bá yín tọ́jú owó yẹn fún sáà kan, ẹ ò níle gba owó yìí o; títí dìgbà tí àkókò máa fi tó.
O lee jẹ oṣu mẹfa, o lee jẹ ọdun kan.	Ó leè jẹ́ oṣù mẹ́fà, ó leè jẹ́ ọdún kan.
Ṣugbọn laarin igba ti a ko owo yẹn si wọn lọwọ, o niye ere ti wọn maa fun yin lori owo ti ẹ fi pamọ si wọn lọwọ.	Ṣùgbọ́n láàrín ìgbà tí a kó owó yẹn sí wọn lọ́wọ́, ó níye èrè tí wọ́n máa fún yín lórí owó ti ẹ̀ fi pamọ́ sí wọn lọ́wọ́.
Ere owo yẹn loniṣowo lee na lati ṣe nnkan to ba fẹẹ ṣe, kii ṣe owo ọja.	Èrè owó yẹn loníṣòwò leè ná láti ṣe nǹkan tó bá fẹ́ẹ́ ṣe, kìí ṣe owó ọjà.
Awọn banki n pe ni Fixed Deposit.	Àwọn báǹkì ń pè ní Fixed Deposit.
Ohun tawọn oniṣowo nla maa n ṣe niyẹn, ere ori owo ti wọn fi pamọ sọwọ banki ni wọn maa n na.	Ohun táwọn oníṣòwò ńlá máa ń ṣe nìyẹn, èrè orí owó tí wọ́n fi pamọ́ sọ́wọ́ báǹkì ni wọ́n máa ń ná.
Gbogbo awọn banki ilẹ wa lo n ṣe e, ṣugbọn ere tonikaluku n fun onibaara wọn lo yatọ, ẹ jẹ kawa naa gbiyanju ẹ wo.	Gbogbo àwọn báǹkì ilẹ̀ wa ló ń ṣe é, ṣùgbọ́n èrè tóníkálukú ń fún oníbàárà wọn ló yàtọ̀, ẹ jẹ́ káwa náà gbìyànjú ẹ̀ wò.
Ohun to dara ni fun oniṣowo.	Ohun tó dára ni fún oníṣòwò.
Kin ni imọran yin fawọn ontaja lasiko yii?	Kín ni ìmọ̀ràn yín fáwọn òntajà lásìkò yìí?
Imọran mi ni pe lasiko yii ki onikaluku mọ iwọn ara ẹ, ka ma lọọ maa kowo tabi ra ohun ti ko ṣe pataki lasiko yii.	Ìmọ̀ràn mi ni pé lásìkò yìí kí oníkálùkù mọ ìwọ̀n ara ẹ̀, ká ma lọọ máa kówó tàbí ra ohun tí kò ṣe pàtàkì lásìkò yìí.
Ki a dẹ mojuto ara wa, ka tọju ayika wa, ka tẹle ofin ati ilana ijọba nipa bibo imu wa, fifọwọ wa loorekoore pẹlu ọṣẹ ati omi.	Kí á dẹ̀ mójútó ara wa, ká tọ́jú àyíká wa, ká tẹ̀lé òfin àti ìlànà ìjọba nípa bíbo imú wa, fífọwọ́ wa lóòrèkóòrè pẹ̀lú ọṣẹ àti omi.
Ki a dẹ tọju ara wa ki Ọlọrun maa jẹ ki a rogun aarun, ki ogun Korona le tete kasẹ nilẹ wa lagbara Ọlọrun.	Kí á dẹ̀ tọ́jú ara wa kí Ọlọ́run máà jẹ́ kí á rógun ààrùn, kí ogun Kòrónà le tètè kásẹ̀ nílẹ̀ wa lágbára Ọlọ́run.
Ẹ ma talẹ yin mọ o, Sanwo-Olu kilọ fawọn eeyan Lekki-Ẹpẹ	Ẹ má talẹ̀ yín mọ́ o, Sanwó-Olú kìlọ̀ fáwọn èèyàn Lékkí-Ẹ̀pẹ́
Gomina Babajide Sanwo-Olu ti rọ gbogbo awọn ọmọ Ibẹju Lekki si Ẹpẹ pe ki wọn ma ṣe talẹ wọn mọ, nitori awọn idagbasoke to n bọ lagbegbe naa laipẹ, ati lọjọ iwaju.	Gómìnà Babájídé Sanwó-Olú ti rọ gbogbo àwọn ọmọ Ìbẹ̀jù Lékkí sí Ẹ̀pẹ́ pé kí wọ́n má ṣe talẹ̀ wọn mọ́, nítorí àwọn ìdàgbàsókè tó ń bọ̀ lágbègbè náà láìpẹ́, àti lọ́jọ́ iwájú.
Gomina ni, kii ṣe ohun to bojumu lati ta ọjọ ọla awọn ọmọ agbegbe naa.	Gómìnà ní, kìí ṣe ohun tó bójúmu láti ta ọjọ́ ọ̀la àwọn ọmọ agbègbè náà.
Sanwo-Olu sọrọ yii ni Ẹlẹkọ, nibi ti wọn ti ṣefilọlẹ ibẹrẹ iṣẹ ojuna Ẹlẹkọ si Ẹpẹ lọhun un.	Sanwó-Olú sọ̀rọ̀ yìí ní Ẹlẹ́kọ, níbi tí wọ́n ti ṣèfilọ́lẹ̀ ìbẹ̀rẹ̀ iṣẹ́ ojúnà Ẹlẹ́kọ sí Ẹ̀pẹ́ lọ́hùn ún.
Lẹyin ogoji ọdun ti wọn ti ṣe oju ọna naa, ijọba Sanwo-Olu ti gba a lero pe asiko ti to lati ṣatunṣe oju ọna naa.	Lẹ́yìn ogójì ọdún tí wọn ti ṣe ojú ọ̀nà náà, ìjọba Sanwó-Olú ti gbà á lérò pé àsìkò ti tó láti ṣàtúnṣe ojú ọ̀nà náà.
Apa kinni iṣẹ oju ọna naa maa bẹrẹ lati Ẹlẹkọ lọọ fori sọ Ẹpẹ, bẹẹ ni apa keji maa bẹrẹ lati Abraham Adesanya lọọ fori sọ Ẹlẹkọ.	Apá kinni iṣẹ́ ojú ọ̀nà náà máa bẹ̀rẹ̀ láti Ẹlẹ́kọ lọọ forí sọ Ẹ̀pẹ́, bẹ́ẹ̀ ni apá kejì máa bẹ̀rẹ̀ láti Abraham Adésànyà lọọ forí sọ Ẹlẹ́kọ.
Nigba to n ba awọn eeyan sọrọ, gomina ni, ogun oṣu ni awọn agbaṣẹṣe fi maa ṣiṣẹ lori oju ọna naa, ati pe ki wọn too pari iṣẹ naa, ni apa keji to ma bẹrẹ lati Abraham Adesanya si Ẹlẹkọ maa bẹrẹ.	Nígbà tó ń bá àwọn èèyàn sọ̀rọ̀, gómìnà ní, ogún oṣù ni àwọn agbaṣẹ́ṣe fí máa ṣiṣẹ́ lórí ojú ọ̀nà náà, àti pé kí wọn tóo parí iṣẹ́ náà, ní apá kejì tó má bẹ̀rẹ̀ láti Abraham Adésànyà sí Ẹlẹ́kọ máa bẹ̀rẹ̀.
O lo akoko naa lati rọ awọn araalu pe ki wọn tọju awọn ohun ini ijọba ti wọn n ṣe si adugbo wọn.	Ó lo àkókò náà láti rọ àwọn aráàlú pé kí wọn tọ́jú àwọn ohun ìni ìjọba tí wọn ń ṣe sí àdúgbò wọn.
Bakan naa lo si tun gba awọn ọdọ agbegbe naa niyanju pe ki wọn yọnda ara wọn fun awọn iṣẹ to wa nilẹ, paapaa ti awọn agbaṣẹṣe yoo gbe sita.	Bákan náà ló sì tún gba àwọn ọ̀dọ́ àgbègbè náà ní́yànjú pé kí wọ́n yọ̀ǹda ara wọn fún àwọn iṣẹ́ tó wà nílẹ̀, pàápàá tí àwọn agbaṣẹ́ṣe yóò gbé síta.
Awọn abule ti oju ọna naa maa gba kọja ni Ẹlẹkọ, Onose, Alatiṣe, Aiyetẹju, Ajaganabe, Oko orisan, Ilasan, Lẹkki, ati Ẹpẹ.	Àwọn abúle tí ojú ọ̀nà náà máa gbà kọjá ní Ẹlẹ́kọ, Ònosè, Alátiṣe, Aiyétẹ́jú, Àjàganabe, Oko orísán, Ìlasàn, Lẹ́kkí, àti Ẹ̀pẹ́.
Pẹlu gbogbo iwe ti mo ka, iya mi ni dandan ni lati taja, ohun to sọ mi dIyalọja Ibadan niyẹn  Iyalọja Ameringun	Pẹ̀lú gbogbo ìwé tí mo kà, ìyá mi ní dandan ni láti tajà, ohun tó sọ mí d’Ìyálọ́jà Ìbàdàn nìyẹn – Ìyálọ́jà Améringún
Alaaja Oyinlọla Iswat Abiọla Ameringun ni Iyalọja ti ilu Ibadan, laipẹ yii ni mama naa sọrọ nipa ara wọn, bakan naa ni wọn tun gboriyin fun Gomina Ipinlẹ Ọyọ, Ṣeyi Makinde fun ifọwọsowọpọ wọn lori idagbasoke awọn ọja kaakiri ipinlẹ Ọyọ ati agbegbe rẹ.	Àlàájà Oyinlọlá Iswat Abíọ́lá Améringún ni Ìyálọ́jà ti ìlú Ìbàdàn, láìpẹ́ yìí ni màmá náà sọ̀rọ̀ nípa ará wọn, bákan náà ni wọ́n tún gbóríyìn fún Gómìnà Ìpínlẹ̀ Ọ̀yọ́, Ṣèyí Mákindé fún ìfọwọ́sowọ́pọ̀ wọn lórí ìdàgbàsókè àwọn ọjà káàkiri ìpínlẹ̀ Ọ̀yọ́ àti àgbègbè rẹ̀.
Ohun ti wọn ba akọroyin wa, OLUṢEYI ONI sọ ree.	Ohun tí wọ́n bá akọ̀ròyìn wa, OLÚṢÈYÍ ÒNÍ sọ rèé.
Aṣejere: Ẹ jẹ ka mọ Iyalọja daadaa	Àṣejèrè: Ẹ jẹ́ ká mọ Ìyálọ́jà dáadáa
Alaaja Ameringun: Orukọ mi ni Alaaja Oyinlọla Iswat Abiọla Ameringun, ọmọ bibi ilu Ibadan ni mi, emi yii kan naa ni Iyalọja fun ilu Ibadan titi di akoko yii.	Àláájà Améringún: Orúkọ mi ni Àláájà Oyinlọlá Iswat Abíọ́lá Améringún, ọmọ bíbí ìlú Ìbàdàn ni mí, èmi yìí kan náà ni Ìyálọ́jà fún ìlú Ìbàdàn títí di àkókò yìí.
Aṣejere: Bawo ni ẹ ṣe bẹrẹ owo karakata ninu ọja?	Àṣejèrè: Báwo ni ẹ ṣe bẹ̀rẹ̀ òwo káràkátà nínú ọjà?
Alaaja Amerigun: Ẹ ṣe e pupọ.	Àláájà Amérigún: Ẹ ṣe é púpọ̀.
Iya to bi mi ni oniṣowo pataki ninu ọja Agbeni.	Ìyá tó bí mi ni oníṣòwò pàtàkì nínú ọjà Agbeni.
Ọlọrun fun mi loore ọfẹ lati kawe de ibi tọkan mi fẹ nigba ewe, ṣugbọn mama to bi mi maa n jẹ ko ye mi wipe, gbogbo iwe ti mo ba ka; o di dandan ki n waa jokoo sidii ọja ni tita, ni igbẹyin ni ọrọ wọn si ri bi wọn ṣe wi, nitori mo ṣe gẹgẹ bi wọn ṣe sọ.	Ọlọ́run fún mí lóore ọ̀fẹ́ láti kàwé dé ibi tọ́kàn mi fẹ́ nígbà èwe, ṣùgbọ́n màmá tó bí mi máa ń jẹ́ kó yé mi wípé, gbogbo ìwé tí mo bá kà; ó di dandan kí n wáá jókòó sídìí ọjà ní títà, ní ìgbẹ̀yìn ni ọ̀rọ̀ wọn sì rí bí wọ́n ṣe wí, nítorí mo ṣe gẹ́gẹ́ bí wọ́n ṣe sọ.
Ni kete ti mo pari ni ile iwe Poli ni Kaduna ni mama ko fun mi ni oore ọfẹ lati lọọ ṣiṣẹ ni gbogbo ibi ti wọn ti pe mi fun iṣẹ ijọba tabi aladaani, eyi lo fa a ti mo ṣe jokoo si idi iṣẹ ti wọn ṣe ni akoko naa lati maa jumọ ṣiṣẹ naa gẹgẹ bi wọn ṣe fẹ.	Ní kété tí mo parí ní ilé ìwé Pólì ní Kàdúná ni màmá kò fún mi ní oore ọ̀fẹ́ láti lọọ ṣiṣẹ́ ní gbogbo ibi tí wọ́n ti pè mí fún iṣẹ́ ìjọba tàbí aladàáni, èyí ló fà á tí mo ṣe jókòó sí ìdí iṣẹ́ tí wọ́n ṣe ní àkókò náà láti máa jùmọ̀ ṣiṣẹ́ náà gẹ́gẹ́ bí wọ́n ṣe fẹ́.
Ni akoko yii, emi ni mo maa n ko owo lọ sileefowopamọ banki, emi yii kan naa ni mo maa n ṣe iṣiro gbogbo ọja ati ohun ti a ba ta, tabi ti a ba fẹẹ ra lojoojumọ.	Ní àkókò yìí, èmi ni mo máa ń kó owó lọ síléèfowópamọ́ báńkì, èmi yìí kan náà ni mo máa ń ṣe ìṣirò gbogbo ọjà àti ohun tí a bá tà, tàbí tí a bá fẹ́ẹ̀ rá lójoojúmọ́.
Ṣugbọn ni akoko kan ni mo sọ fun mama pe ki wọn fun emi naa laaye lati lọọ da ọja temi silẹ, mama si ṣe bi mo ṣe fẹ.	Ṣùgbọ́n ní àkókò kan ni mo sọ fún màmá pé kí wọn fún èmi náà láàyè láti lọọ dá ọjà tèmi sílẹ̀, màmá sì ṣe bí mo ṣe fẹ́.
Ori ile baba mii ni mo ti bẹrẹ ọja ni tita.	Orí ilè bàbá mìi ni mo ti bẹ̀rẹ̀ ọjà ní títà.
Mama mii si fun mi ni Ẹgbẹrun marun un lati bẹrẹ ọja tita lọdun 1989.	Màmá mii sì fún mi ní Ẹgbẹ̀rún márùn ún láti bẹ̀rẹ̀ ọjà títà lọ́dún 1989.
Ọja Oje ni Alafara ni mo ti bẹrẹ, nigba to ya ni mo lọ si Ọja Gbagi, lẹyin eyi ni mo tẹdo si Molete, lati ta waini loriṣiiriṣii.	Ọjà Òjé ní Aláfárá ni mo ti bẹ̀rẹ̀, nígbà tó yá ni mo lọ sí Ọjà Gbági, lẹ́yìn èyí ni mo tẹ̀dó sí Mòlété, láti ta wáìnì lóríṣìíríṣìí.
Akoko yii ni mo ti bẹrẹ iṣẹ iyalọja ni Ọja Adedibu ni Mọlete, lẹyin eyi ni wọn tun fi mi jẹ Iyalọja ijọba ibilẹ ilẹ Yoruba, iyẹn S/West.	Àkókò yìí ni mo ti bẹ̀rẹ̀ iṣẹ́ ìyálọ́jà ní Ọjà Adédibú ní Mọ̀lété, lẹ́yìn èyí ni wọ́n tún fi mí jẹ Ìyálọ́jà ìjọba ìbílẹ̀ ilẹ̀ Yorùbá, ìyẹn S/West.
Lẹyin eyi ni mo waa jẹ Iyalọja fun ilu Ibadan lọdun 2017.	Lẹ́yìn èyí ni mo wáá jẹ Ìyálọ́jà fún ìlú Ìbàdàn lọ́dún 2017.
Aṣejere: Kin ni erongba yin fawọn ontaja ẹlẹgbẹ yin?	Àṣejèrè: Kín ni èròńgbà yín fáwọn òntajà ẹlẹgbẹ́ yín?
Alaaja Ameringun: Ki eniyan too dawọle ohunkohun, o yẹ ko mọ pe Ọlọrun ni Ọlọrun, lai fi Ọlọrun ṣiwaju; asan ni gbogbo ohun ti eniyan ba n ṣe.	Àláájà Améringún: Kí ènìyàn tóó dáwọ́lé ohunkóhun, ó yẹ kó mọ̀ pé Ọlọ́run ni Ọlọ́run, láì fi Ọlọ́run ṣíwájú; asán ni gbogbo ohun tí ènìyàn bá ń ṣe.
Bakan naa, ti ibẹru Ọlọrun ba wa lọkan eniyan, gbogbo nnkan ti eniyan ba ṣe; a maa yọri si rere ni.	Bákan náà, tí ìbẹ̀rù Ọlọ́run bá wà lọ́kàn ènìyàn, gbogbo nǹkan tí ènìyàn bá ṣe; a máa yọrí sí rere ni.
Ọrọ Ọlọrun ṣe pataki, eyi ti inu mi dun pe o so eso rere laarin awọn eeyan mi.	Ọ̀rọ̀ Ọlọ́run ṣe pàtàkì, èyí tí inú mi dùn pé ó so èso rere láàrín àwọn èèyàn mí.
Aṣejere: Mama bawo nipo iyalọja Ibadan yii ṣe ri lara yin?	Àṣejèrè: Màmá báwo nipò ìyálọ́jà Ìbàdàn yìí ṣe rí lára yín?
Alaaja Ameringun: Ti wọn ba fi eeyan ṣe olori, iṣẹ ni wọn ni ko waa ṣe fun idagbasoke ohunkohun ti wọn ba yan an sipo fun.	Àláájà Améringún: Tí wọ́n bá fi èèyàn ṣe olórí, iṣẹ́ ni wọ́n ní kó wáá ṣe fún ìdàgbàsókè ohunkóhun tí wọ́n bá yàn án sípò fún.
Iṣẹ Iyalọja, iṣẹ to lagbara ni, nitori ojoojumọ ni mo maa n ṣiṣẹ.	Iṣẹ́ Ìyálọ́jà, iṣẹ́ tó lágbára ni, nítorí ojoojúmọ́ ni mo máá ń ṣiṣẹ́.
Fun apẹẹrẹ, ti wahala ba ṣẹlẹ ni gbogbo ọja, emi ni wọn maa pe, ni ilu tabi ni ile ijọba, emi yii kan naa ni, ṣugbọn mo dupẹ pe Ọlọrun n ba mi ṣiṣẹ naa lojoojumọ pẹlu ifọwọsowọpọ awọn eeyan mi.	Fún àpẹẹrẹ, tí wàhálà bá ṣẹlẹ̀ ní gbogbo ọjà, èmi ni wọ́n máa pè, ní ìlú tàbí ní ilé ìjọba, èmi yìí kan náà ni, ṣùgbọ́n mo dúpẹ́ pé Ọlọ́run ń bá mi ṣiṣẹ́ náà lójoojúmọ́ pẹ̀lú ìfọwọ́sowọ́pọ̀ àwọn èèyàn mi.
Aṣejere: Awọn igbesẹ wo lẹ ti gbe lati mojuto imọtoto ninu awọn ọja gbogbo niluu Ibadan?	Àṣejèrè: Àwọn ìgbésẹ̀ wo lẹ ti gbé láti mójútó ìmọ́tótó nínú àwọn ọjà gbogbo nílùú Ìbàdàn?
Alaaja Ameringun: Ẹ ṣee pupọ, nipinlẹ Ọyọ, gbogbo ọjọ Abamẹta to ba pari oṣu la maa n ṣeto gbalẹ-gbata, eyi si maa n waye ninu gbogbo ọja Ibadan, ṣugbọn ni gbogbo Ọjọbọ ninu ọsẹ lawa ọlọja naa tun maa n lọọ lati tun gbogbo ayika ibi ti a ti taja wa ṣe, a si ti yan awọn eniyan to maa n mojuto eyi ninu gbogbo ọja niluu ibadan.	Àláájà Améringún: Ẹ ṣeé púpọ̀, nìpínlẹ̀ Ọ̀yọ́, gbogbo ọjọ́ Àbámẹ́ta tó bá parí oṣù la máa ń ṣètò gbálẹ̀-gbáta, èyí sí máa ń wáyé nínú gbogbo ọjà Ìbàdàn, ṣùgbọ́n ní gbogbo Ọjọ́bọ̀ nínú ọ̀sẹ̀ làwa ọlọ́jà náà tún máa ń lọọ láti tún gbogbo àyíká ibi tí a ti tajà wa ṣe, a sì ti yan àwọn ènìyàn tó máa ń mójútó èyí nínú gbogbo ọjà nílùú ìbàdàn.
Ṣugbọn Gomina Makinde naa tun maa n lo ipo wọn ni gbogbo akoko yii lati ran awa ọlọja lọwọ nipa pipese ọkọ ayọkẹlẹ, eyi ti a fi maa n lọọ ko awọn idoti ninu awọn ọja pẹlu owo perete eyi ti a maa n san.	Ṣùgbọ́n Gómìnà Mákindé náà tún máa ń lo ipò wọn ní gbogbo àkókò yìí láti ran àwa ọlọ́jà lọ́wọ́ nípa pípèsè ọkọ̀ ayọ́kẹ́lẹ́, èyí tí a fi máa ń lọọ kó àwọn ìdòtí nínú àwọn ọjà pẹ̀lú owó péréte èyí tí a máa ń san.
Gomina maa n ṣeranlọwọ fawa ọlọja Ọyọ ni akoko yii.	Gómìnà máa ń ṣèrànlọ́wọ́ fáwa ọlọ́jà Ọ̀yọ́ ní àkókò yìí.
Aṣejere: Kinni imọran yin fawọn ontaja Ibadan?	Àṣejèrè: Kínni ìmọ̀ràn yín fáwọn òntajà Ìbàdàn?
Alaaja Ameringun: Imọran mi fawọn ontaja ni lati maa ṣe otitọ inu ninu gbogbo ohun ti wọn ba ṣe paapaa ninu ọja ti wọn n ta, gẹgẹ bi iṣẹ oojọ wọn, ki wọn si maa ni i lọkan pe ibukun Ọlọrun ni i mu ni i la, pẹlu eyi; ere ni ọlọja n jẹ ere ni awa ọlọja a maa jẹ kaakiri orilẹ-ede yii o.	Àláájà Améringún: Ìmọ̀ràn mi fáwọn òntajà ni láti máa ṣe òtítọ́ inú nínú gbogbo ohun tí wọ́n bá ṣe pàápàá nínú ọjà tí wọ́n ń tà, gẹ́gẹ́ bí iṣẹ́ òòjọ́ wọn, kí wọ́n sì máa ní i lọ́kàn pé ìbùkún Ọlọ́run ní í mú ni í là, pẹ̀lú èyí; èrè ni ọlọ́jà ń jẹ èrè ni àwa ọlọ́jà á máa jẹ káàkiri orílẹ̀-èdè yìí o.
Loootọ la fẹẹ fowo kun owo burẹdi, nitori awọn mẹkunnu la ṣe dawọ duro  Alagba Ọmọtunde, alaga awon oniburedi	Lóòótọ́ la fẹ́ẹ́ fowó kún owó búrẹ́dì, nítorí àwọn mẹ̀kúnnù la ṣe dáwọ́ dúró – Alàgbà Ọmọ́túndé, alága àwon oníbúrédì
Aṣejere: Ẹ kaasan Alagba!	Àṣejèrè: Ẹ káàsán Alàgbà!
Orukọ yin ni ẹkun-un-rẹrẹ?	Orúkọ yín ní ẹ̀kún-ún-rẹ́rẹ́?
Alagba Ọmọtunde: Ẹ kaasan, orukọ temi ni Ambasadọ Raji Ọmọtunde, alaga ẹgbẹ awọn oniburẹdi nipinlẹ Eko.	Alàgbà Ọmọ́túndé: Ẹ káàsán, orúkọ tèmi ni Ambasadọ Raji Ọmọ́túndé, alága ẹgbẹ́ àwọn oníbúrẹ́dì nìpínlẹ̀ Èkó.
Aṣejere: Ọdun keloo niyi gẹgẹ bii alaga?	Àṣejèrè: Ọdún kelòó nìyí gẹ́gẹ́ bíi alága?
Alagba Ọmọtunde: Mo ṣẹṣẹ pe ọdun kan ati oṣu mẹta gẹgẹ bi alaga ni, mo gba ipo lọwọ alaga tẹlẹ ri; Ọmọọba Jacob Adejọnri, ṣe ẹ mọ pe ọdun mẹrin-mẹrin lawọn alaga maa n lo nijooko alaga.	Alágba Ọmọ́túndé: Mo ṣẹ̀ṣẹ̀ pé ọdún kan àti oṣù mẹ́ta gẹ́gẹ́ bí alága ni, mo gba ipò lọ́wọ́ alága tẹ́lẹ̀ rí; Ọmọọba Jacob Adéjọńrí, ṣé ẹ mọ̀ pé ọdún mẹ́rin-mẹ́rin làwọn alága máa ń lo níjòókó alága.
Aṣejere: Mo ṣakiyesi pe ẹgbẹ yii ti wa lati 1956, ipo alaga wo lẹyin wa?Alagba Ọmọtunde: Ipo alaga kẹjọ ni mo wa lati 1956 Aṣejere: Ẹ jẹ ka sọ nipa arun Korona yii, bawo lọwọ burẹdi ṣe ri lasiko naa?	Àṣejèrè: Mo ṣàkíyèsí pé ẹgbẹ́ yìí ti wà láti 1956, ipò alága wo lẹ̀yin wà?Alágba Ọmọ́túndé: Ipò alága kẹjọ ni mo wà láti 1956 Àṣejèrè: Ẹ jẹ́ ká sọ nípa àrùn Kòrónà yìí, báwo lọwọ́ búrẹ́dì ṣe rí lásìkò náà?
Alagba Ọmọtunde: Adupẹ fỌlọrun Ọba, Korona, iṣẹlẹ arun nla tẹnikẹni ko nifẹẹ si ni, ṣugbọn sibẹ ju bẹẹ lọ, a n dupe pe ko pa wa lara nipa ti owo ju bo ṣe yẹ lọ, nitori lati bii oṣu keji ti mo ti n gbọ nipa iṣẹlẹ yii ni mo ti pe gbogbo awa oniburẹdi taa n pe ni Masterbakers gẹgẹ bii ẹgbẹ ni mo ti ni ka maa fin awọn ibi taa ti n ṣe burẹdi, iyẹn bakery wa.	Alàgbà Ọmọ́túndé: Adúpẹ́ f’Ọ́lọ́run Ọba, Kòrónà, ìṣẹ̀lẹ̀ àrùn ńlá tẹ́nikẹ́ni kò nífẹ̀ẹ́ sí ni, ṣùgbọ́n síbẹ̀ jù bẹ́ẹ̀ lọ, à ń dúpé pé kò pa wá lára nípa ti owó ju bó ṣe yẹ lọ, nítorí láti bíi oṣù kejì tí mo ti ń gbọ́ nípa ìṣẹ̀lẹ̀ yìí ni mo ti pe gbogbo àwa oníbúrẹ́dì táa ń pè ní Masterbakers gẹ́gẹ́ bíi ẹgbẹ́ ni mo ti ní ká máa fin àwọn ibi táa tí ń ṣe búrẹ́dì, ìyẹn bakery wa.
Ki gbogbo ileeṣẹ burẹdi ni agba omi ti wọn yoo maa pọn omi si, ṣe ẹ mọ pe ohun jijẹ la n ṣe, fun idi eyi, a ni lati gbe e sẹnu ọna abawọle ileeṣẹ oniburẹdi yoowu pẹlu omi, ọṣẹ ati ọṣẹ apakokoro, gbogbo awọn oṣiṣẹ gbọdọ maa fọ ọwọ wọn loorekoore, ki wọn si ri i pe wọn n bo imu wọn.	Kí gbogbo iléeṣẹ́ búrẹ́dì ní àgbá omi tí wọn yóò máa pọn omi sí, ṣé ẹ mọ̀ pé ohun jíjẹ là ń ṣe, fún ìdí èyí, a ní láti gbé e sẹ́nu ọ̀nà àbáwọlè iléeṣẹ́ oníbúrẹ́dì yòówù pẹ̀lú omi, ọṣẹ àti ọṣẹ apakòkòrò, gbogbo àwọn òṣìṣẹ́ gbọdọ̀ máa fọ ọwọ́ wọn lóòrèkóòrè, kí wọn sì rí i pé wọn ń bo imú wọn.
Mo ṣe e debi pe ọmọ ẹgbẹ to ba lodi sofin maa san ẹgbẹrun aadọta naira, iyẹn N50.	Mo ṣe é débi pé ọmọ ẹgbẹ́ tó bá lòdì sófin máa san ẹgbẹ̀rún àádọ́ta náírà, ìyẹn N50.
000, fun idi eyi gbogbo ọmọ ẹgbẹ jakejado ipinlẹ Eko bọwọ fofin yii debii pe; igba mẹta lojumọ ni wọn maa n nu irin-iṣẹ burẹdi ti onikaluku fi n ṣiṣẹ pẹlu ọṣẹ apa-kokoro.	000, fún ìdí èyí gbogbo ọmọ ẹgbẹ́ jákèjádò ìpínlẹ̀ Èkó bọ̀wọ̀ fófin yìí débii pé; ìgbà mẹ́ta lójúmọ́ ni wọ́n máa ń nu irin-iṣẹ́ búrẹ́dì tí oníkálùkù fi ń ṣiṣẹ́ pẹ̀lú ọṣẹ apa-kòkòrò.
Aṣejere: Njẹ a ri awọn to lo burẹdi fun ounjẹ iranwọ, iyẹn ni palliative ti wọn pin fawọn araalu to ku diẹ kaato fun, lasiko igbele arun Korona?	Àṣejèrè: Ǹjẹ a rí àwọn tó lo búrẹ́dì fún oúnjẹ ìrànwọ́, ìyẹn ni palliative tí wọ́n pín fáwọn aráàlú tó kù díẹ̀ káàtó fún, lásìkò ìgbélé àrùn Kòrónà?
Alagba Ọmọtunde: Bi oṣu kan ti Korona bẹrẹ nijọba lo burẹdi lati ran awọn araalu lọwọ, ijọba gbiyanju ati lo awọn Ileeṣẹ burẹdi kan ni adugbo Agege nibẹ fun palliative, ṣugbọn kii ṣe jakejado ipinlẹ Eko.	Alágba Ọmọ́túndé: Bí oṣù kan tí Kòrónà bẹ̀rẹ̀ nìjọba lo búrẹ́dì láti ran àwọn aráàlú lọ́wọ́, ìjọba gbìyànjú àti lo àwọn Iléeṣẹ́ búrẹ́dì kan ní àdugbò Agége níbẹ̀ fún palliative, ṣùgbọ́n kìí ṣe jákèjádò ìpínlẹ̀ Èkó.
Aṣejere: Ijọba n gbiyanju ati lo gbaaguda tabi ẹgẹ fun burẹdi, eto naa ti wa tipẹ, ki lẹ n ṣe si eyi, ati pe kinni ẹ ri si igbesẹ yii?	Àṣejèrè: Ìjọba ń gbìyànjú àti lo gbáàgúdá tàbí ẹ̀gẹ́ fún búrẹ́dì, ètò náà ti wà tipẹ́, kí lẹ ń ṣe sí èyí, àti pé kínni ẹ rí sí ìgbésẹ̀ yìí?
Alagba Ọmọtunde: Ṣe ẹ ri i, igbesẹ yii da a lọpọ-lọpọ, ijọba apapọ ni wọn n ṣe agbatẹru eto yii, igbakeji aarẹ orilẹ-ede yii; Ọjọgbọn Yẹmi Ọṣinbajo ti pe awa oniburẹdi si akiyesi lati ya wa lowo nipa eyi, ipade yii waye ninu oṣu kinni, ki a wa gbọ esi abajade ipade naa ninu oṣu keji, ṣugbọn pẹlu iṣẹlẹ Korona ko ti i jẹ ki a le tẹ siwaju lori ẹ.	Alágba Ọmọ́túndé: Ṣé ẹ rí i, ìgbésẹ̀ yìí dá a lọ́pọ̀-lọpọ̀, ìjọba àpapọ̀ ni wọ́n ń ṣe agbátẹrù ètò yìí, igbákejì ààrẹ orílẹ̀-èdè yìí; Ọ̀jọ̀gbọ́n Yẹmí Ọ̀ṣínbàjò ti pe àwa oníbúrẹ́dì sí àkíyèsí láti yá wa lówó nípa èyí, ìpàdé yìí wáyé nínú oṣù kínní, kí a wá gbọ́ èsì àbájáde ìpàdé náà nínú oṣù kejì, ṣùgbọ́n pẹ̀lú ìṣẹ̀lẹ̀ Kòrónà kò tí ì jẹ́ kí á le tẹ̀ síwájú lórí ẹ̀.
Aṣejere: Eyi tunmọ si pe laipẹ, ka maa reti burẹdi onipaki?	Àṣejèrè: Èyí túnmọ̀ sí pé láìpẹ́, ká máa retí búrẹ́dì onípákí?
Alagba Ọmọtunde: Bẹẹ ni, ṣugbọn ko lee jẹ kiki paki nikan, a maa po o pọ mọ iyẹfun fulawa naa ni, paki lee jẹ ida ogun ki awọn nnkan yooku jẹ ida ọgọrin bo ṣe maa ri niyẹn.	Alágba Ọmọ́túndé: Bẹ́ẹ̀ ni, ṣùgbọ́n kò leè jẹ́ kìkì pákí nìkan, a máa pò ó pọ̀ mọ́ ìyẹ̀fun fúláwà náà ni, pákí leè jẹ́ ìdá ogún kí àwọn nǹkan yòó́kù jẹ́ ìdá ọgọ́rin bó ṣe máa rí nìyẹn.
Aṣejere: A tiẹ gbọ pe ẹ fẹẹ fi owo kun owo burẹdi?	Àṣejèrè: A tiẹ̀ gbọ́ pé ẹ fẹ́ẹ́ fi owó kún owó búrẹ́dì?
Alagba Ọmọtunde: Bẹẹ ni!	Alágba Ọmọ́túndé: Bẹ́ẹ̀ ni!
Nigba ti arun Korona yii bẹrẹ, ileeṣẹ to n ṣe fulawa taa n lo, iyẹn Flour mill ni awọn ko ri dọla nitori ọpọ eroja fun burẹdi, ilu oyinbo ni wọn ti n ko o wa, fun idi eyi fulawa ti wọn fi n ṣe burẹdi wa wọn gogo.	Nígbà tí àrùn Kòrónà yìí bẹ̀rẹ̀, iléeṣẹ́ tó ń ṣe fúláwà táa ń lò, ìyẹn Flour mill ní àwọn kò rí dọ́là nítorí ọ̀pọ̀ èròjà fún búrẹ́dì, ìlú òyìnbó ni wọ́n ti ń kó o wá, fún ìdí èyí fúláwà tí wọ́n fi ń ṣe búrẹ́dì wá wọ́n gógó.
Baagi fulawa kan ẹgbẹrun mejila naira ni bayii, ṣuga Dangote naa to jẹ pe ohun la n lo nitori o dara ju awọn ṣuga yooku lọ, ohun naa ti di goolu lọja.	Báàgì fúláwà kan ẹgbẹ̀rún méjìlá náírà ni báyìí, ṣúgà Dangote náà tó jẹ́ pé òhun là ń lò nítorí ó dára ju àwọn ṣúgà yóókù lọ, òhun náà ti di góòlù lọ́jà.
Fun bii oṣu mẹta; ko tiẹ si ṣuga Dangote lọja, nigba ti ṣuga Dangote tun maa yọju lọja, o ti di ẹgbẹrun lọna ọgbọn naira, iyẹn N30,000.	Fún bíi oṣù mẹ́ta; kò tíẹ̀ sí ṣúgà Dangote lọ́jà, nígbà tí ṣúgà Dangote tún maa yọjú lọ́jà, ó ti di ẹgbẹ̀rún lọ́nà ọgbọ̀n náírà, ìyẹn N30,000.
N lawa ẹgbẹ oniburẹdi ba pe ara wa jọ pe; a ni lati wa nnkan ṣe si i, nitori ko sẹni maa ṣowo ti ko ni fẹẹ jere, ṣugbọn bii ipari oṣu karun-un ọdun, gbogbo nnkan tun ti walẹ, ṣuga Dangote ti walẹ, ṣugbọn fulawa si wọn gogo sibẹ, fun idi eyi nitori ifẹ taa ni si awọn mẹkunnu ati araalu lawa ẹgbẹ oniburẹdi, iyẹn Masterbakers ba tun ṣepade pe a o ni fowo kun owo burẹdi, ṣugbọn iwọn burẹdi ni yoo dinku.	N làwa ẹgbẹ́ oníbúrẹ́dì bá pe ara wa jọ pé; a ní láti wá nǹkan ṣe sí i, nítorí kò sẹ́ni máa ṣòwò tí kò ní fẹ́ẹ́ jèrè, ṣùgbọ́n bíí ìparí oṣù karùn-ún ọdún, gbogbo nǹkan tún ti wálẹ̀, ṣúgà Dangote ti wálẹ̀, ṣùgbọ́n fúláwà sì wọ́n gógó síbẹ̀, fún ìdí èyí nítorí ìfẹ́ táa ní sí àwọn mẹ̀kúnnù àti aráàlú làwa ẹgbẹ́ oníbúrẹ́dì, ìyẹn Masterbakers bá tún ṣèpàdé pé a ò ní fowó kún owó búrẹ́dì, ṣùgbọ́n ìwọn búrẹ́dì ni yóò dínkù.
Aṣejere: Ṣe awọn eroja burẹdi koo ṣe e ra lorilẹ-ede wa ni?	Àṣejèrè: Ṣe àwọn èròjà búrẹ́dì kòò ṣe é rà lórílẹ̀-èdè wa ni?
Alagba Ọmọtunde: Ọrọ lẹ sọ, ṣugbọn wiiti (wheat)tawọn kan n pe ni Alikama, ni wọn fi n ṣe fulawa, ilẹ wa ko gba wiiti yii duro, iyẹn ni pe ko ṣe e gbin fawọn agbẹ wa, nitori ilẹ wa ko tutu bii tiluu oyinbo.	Alágba Ọmọ́túndé: Ọ̀rọ̀ lẹ sọ, ṣùgbọ́n wíìtì (wheat)táwọn kan ń pè ní Àlìkámà, ni wọ́n fí ń ṣe fúláwà, ilẹ̀ wa kò gba wíìtì yìí dúró, ìyẹn ni pé kò ṣe é gbìn fáwọn àgbẹ wa, nítorí ilẹ̀ wa kò tutù bìi tìlúu òyìnbó.
Ilẹ Jos nilẹ Hausa lọhun un lo tun tutu bii tiluu oyinbo, lorilẹ-ede wa Naijiria, ṣugbọn ilẹ Jos ko lee gbin gbogbo wiiti ti gbogbo Naijiria lee jẹ.	Ilẹ̀ Jos nílẹ̀ Hausa lọ́hùn ún ló tún tutù bíi tìlúu òyìnbó, lórílẹ̀-èdè wa Nàíjíríà, ṣùgbọ́n ilẹ̀ Jos kò leè gbin gbogbo wíìtì tí gbogbo Nàíjíríà leè jẹ.
Ẹ ma gbagbe pe ounjẹ ti ọpọlọpọ n jẹ ni Naijiria ju ni, paapaa awọn ipapanu bii puff-puff, buredi, meat pie, chinchin, dough-nut ati bẹẹ bẹẹ lọ.	Ẹ má gbàgbé pé ouńjẹ tí ọ̀pọ̀lọpọ̀ ń jẹ ní Nàíjíríà jù ni, pàápàá àwọn ìpápánu bíi puff-puff, búrédì, meat pie, chinchin, dough-nut àti bẹ́ẹ̀ bẹ́ẹ̀ lọ.
Gbogbo awọn ile ounjẹ igbalode lo tun n ṣe eyi, idi niyi ti wiiti tun ni lati maa wọle lati ilẹ okeere nitori ohun nikan ni koko ti wọn fi n ṣe fulawa.	Gbogbo àwọn ilé ouńjẹ ìgbàlódé ló tún ń ṣe èyí, ìdí nìyí tí wíìtì tún ní láti máa wọlé láti ilẹ̀ òkèèrè nítorí òhun nìkan ni kókó tí wọn fí ń ṣe fúláwà.
La i si wiiti; ko lee si fulawa, lai si fulawa, ko lee si wiiti.	Lá ì sí wíìtì; kò leè sí fúláwà, láì sí fúláwà, kò leè sí wíìtì.
Bi burẹdi onipaki ba de gan-an, wọn ṣi maa ra wiiti lati ilẹ okeere, ṣugbọn ko ni pọ to bo ṣe yẹ ni.	Bí búrẹ́dì onípákí bá dé gan-an, wọ́n ṣì máa ra wíìtì láti ilẹ̀ òkèèrè, ṣùgbọ́n kò ní pọ̀ tó bó ṣe yẹ ni.
Bo ṣe ri niyẹn o.	Bó ṣe rí nìyẹn ò.
Aṣejere: Njẹ a ri oniburẹdi kan ti ko darapọ mọ ẹgbẹ yin?	Àṣejèrè: Ǹjẹ́ a rí oníbúrẹ́dì kan tí kò darapọ̀ mọ́ ẹgbẹ́ yín?
Alagba Ọmọtunde: Awọn oniburẹdi kan wa loootọ, ṣugbọn kete ti mo de ipo alaga yii, awọn naa ti ri iyatọ, wọn ti darapọ mọ ẹgbẹ wa bayii.	Alágba Ọmọ́túndé: Àwọn oníbúrẹ́dì kan wà lóòótọ́, ṣùgbọ́n kété tí mo dé ipò alága yìí, àwọn náà ti rí ìyàtọ̀, wọ́n ti darapọ̀ mọ́ ẹgbẹ́ wa báyìí.
Awọn bii aadọta lo ti gba fọọmu lati darapọ mọ ẹgbẹ ko too di pe arun Korona de.	Àwọn bíi àádọ́ta ló ti gba fọ́ọ̀mù láti darapọ̀ mọ́ ẹgbẹ́ kó tóo di pé àrùn Kòrónà dé.
Aṣejere: Ba wo le ṣe n ba awọn alaigbọran wi ninu ẹgbẹ?	Àṣejèrè: Bá wo le ṣe ń bá àwọn aláìgbọràn wí nínú ẹgbẹ́?
Alagba Ọmọtunde: Ọmọ ẹgbẹ to ba kọ eti ikun si aṣẹ ati ofin ẹgbẹ Masterbakers, o ni faini ti wọn maa n san, ẹgbẹ taskforce ti mo yan lo n ṣakoso eyi.	Alágba Ọmọ́túndé: Ọmọ ẹgbẹ́ tó bá kọ etí ikún sí àṣẹ àti òfin ẹgbẹ́ Masterbakers, ó ní fáìnì tí wọ́n máa ń san, ẹgbẹ́ taskforce tí mo yàn ló ń ṣàkóso èyí.
Aṣejere: Iranwọ wo le n fẹ lati ọwọ ijọba?	Àṣejèrè: Ìrànwọ́ wo lè ń fẹ́ láti ọwọ́ ìjọba?
Alagba Ọmọtunde: Iranlọwọ ti a n fẹ lọwọ ijọba pọ nitori arun Korona yii lohun to ti da silẹ, a n fẹ kijọba pe gbogbo awa masterbaker jọ, ki wọn ṣeto owo iranwọ fun gbogbo wa lati le tẹ siwaju ninu owo yii, kijọba tun ba wa wo owo sisan sinu apo wọn lati ọdọ awa masterbakers nitori owo yii pọ, eyi ti a mọ si owo-ori oriṣii ti wọn n pe ni multiple taxation, Wọn ti pọ ju, ti eleto ilera wa nibẹ, ti ileeṣẹ LASEPA wa nibẹ, ati bẹẹ bẹẹ lọ.	Alágba Ọmọ́túndé: Ìrànlọ́wọ́ tí à ń fẹ́ lọ́wọ́ ìjọba pọ̀ nítorí àrùn Kòrónà yìí lóhun tó ti dá sílẹ̀, à ń fẹ́ kíjọba pe gbogbo àwa masterbaker jọ, kí wọ́n ṣètò owó ìrànwọ́ fún gbogbo wa láti le tẹ̀ síwájú nínú òwò yìí, kíjọba tún bá wa wo owó sísan sínú àpò wọn láti ọ̀dọ̀ àwa masterbakers nítorí owó yìí pọ̀, èyí tí a mọ̀ sí owó-orí oríṣìí tí wọn ń pè ní multiple taxation, Wọ́n ti pọ̀ jù, ti elétò ìlera wà níbẹ̀, ti iléeṣẹ́ LASEPA wà níbẹ̀, àti bẹ́ẹ̀ bẹ́ẹ̀ lọ.
Bakan naa, awọn ọmọ wa to n gbe burẹdi lọ pẹlu mọto, ti ajọ LASTMA n yọ lẹnu, atawọn ti ọlọpaa ati VIO naa n yọ lẹnu, owo to kere kọ ni wọn n gba lọwọ wa.	Bákan náà, àwọn ọmọ wa tó ń gbé búrẹ́dì lọ pẹ̀lú mọ́tò, tí àjọ LASTMA ń yọ lẹ́nu, àtàwọn tí ọlọ́pàá àti VIO náà ń yọ lẹ́nu, owó tó kéré kọ́ ni wọn ń gbà lọ́wọ́ wa.
Aṣejere: Njẹ eto wa fun ọmọ ẹgbẹ to ba ti papoda?	Àṣejèrè: Ǹjẹ́ ètò wà fún ọmọ ẹgbẹ́ tó bá ti papòdà?
Alagba Ọmọtunde: Bẹẹ ni!	Alágba Ọmọ́túndé: Bẹ́ẹ̀ ni!
Eto wa fun ọmọ ẹgbẹ to ba papoda, apẹẹrẹ ni akọwe ẹgbẹ to papoda laipẹ yii, ileeṣẹ Crown Flour Mill, ti wọn fi mi ṣe aṣoju ileeṣẹ wọn, iyẹn Brand Ambassador fun ọmọ oloogbe meji ni ẹkọ ọfẹ, awa ọmọ ẹgbẹ naa si da owo tiye rẹ to miliọnu naira.	Ètó wà fún ọmọ ẹgbẹ́ tó bá papòdà, àpẹẹrẹ ní akọ̀wé ẹgbẹ́ tó papòdà láìpẹ́ yìí, iléeṣẹ́ Crown Flour Mill, tí wọn fi mí ṣe aṣojú iléeṣẹ́ wọn, ìyẹn Brand Ambassador fún ọmọ olóògbé méjì ní ẹ̀kọ́ ọ̀fẹ́, àwa ọmọ ẹgbẹ́ náà sì dá owó tíye rẹ̀ tó mílíọ̀nù náírà.
Aṣejere: Kin ni imọran yin fun ọmọ ẹgbẹ lapapọ?	Àṣejèrè: Kín ni ìmọ̀ràn yín fún ọmọ ẹgbẹ́ lápapọ̀?
Alagba Ọmọtunde: Imọran mi fun gbogbo ọmọ ẹgbẹ ni pe ki wọn maa ṣe deede, ki wọn maa ṣe daadaa.	Alágba Ọmọ́túndé: Ìmọ̀ràn mi fún gbogbo ọmọ ẹgbẹ́ ni pé kí wọ́n máa ṣe déédé, kí wọ́n máa ṣe dáadáa.
Bi ẹ ba ṣakiyesi; gbogbo ohun eelo iṣẹ burẹdi funfun ni, mimọ ni, iyọ, ṣuga, fulawa, ki a maa ṣiṣẹ wa pẹlu otitọ inu to ṣe pataki.	Bí ẹ bá ṣàkíyèsí; gbogbo ohun èèlò iṣẹ́ búrẹ́dì funfun ni, mímọ́ ni, iyọ̀, ṣúgà, fúláwà, kí á máa ṣiṣẹ́ wa pẹ̀lú òtítọ́ inú tó ṣe pàtàkì.
Alagabagebe ati alabosi ko lee ni igbega.	Alágàbàgebè àti alábòsí kò leè ní ìgbéga.
Idi ti mo ṣe fi Pasuma ṣe alatilẹyin mi  Feranmi Gold	Ìdí tí mo ṣe fi Pàsúmà ṣe alátìlẹyìn mi – Férànmi Gold
Kayode Aponmade	Káyòdé Apónmádé
Ọdọmọdebirin akọrin Fuji, Oluwafẹranmi Adeṣọla ti alajẹ rẹ n jẹ Fẹranmi Gold to tun jẹ ọmọ bibi Agba Ọjẹ lagboole orin Fuji ni Muṣin, Easy Kabaka, ti ṣe alaye idi rẹ to ṣe fi Alaaji Wasiu Alabi Pasuma ṣe ṣe alatilẹyin rẹ.	Ọ̀dọ́mọdébìrin akọrin Fújì, Olúwafẹ́rànmi Adéṣọlá tí àlàjẹ́ rẹ̀ ń jẹ́ Fẹ́rànmi Gold tó tún jẹ́ ọmọ bíbí Àgbà Ọ̀jẹ̀ lágboolé orin Fújì ní Muṣin, Easy Kàbakà, ti ṣe àlàyé ìdí rẹ̀ tó ṣe fi Àláájì Wasiu Àlàbí Pàsúmà ṣe ṣe alátìlẹyìn rẹ̀.
Fẹranmi sọ fun awọn oniroyin lEkoo laipẹ yii nibi ipade kan pe yatọ si pe Pasuma ma n fun oun lẹbun owo, n ṣe ni o fi oun ṣe ọmọ ti o si n ṣe ojuṣe bi baba fun oun.	Fẹ́rànmi sọ fún àwọn oníròyìn l’Ékòó láìpẹ́ yìí níbi ìpàdé kan pé yàtọ̀ sí pé Pàsúmà ma ń fún òun lẹ́bùn owó, ń ṣe ni ó fi òun ṣe ọmọ tí ó sì ń ṣe ojúṣe bí baba fún òun.
O fi kun ọrọ rẹ pe Ọlọrun lo ran Pasuma si oun gẹgẹ bi igilẹyin ọgba fun oun.	Ó fi kún ọ̀rọ̀ rẹ̀ pé Ọlọ́run ló rán Pàsúmà sí òun gẹ́gẹ́ bí igilẹ́yìn ọgbà fún òun.
Gold ko ṣa i fi idunnu han pe lọjọ ti oun ti ṣere lori itage kan naa pẹlu Pasuma niyatọ to nitumọ ti de si igbesi aye oun toripe bi awọn ara ile ṣi n pe oun lọọtun losi ati lati oke okun, paapaa julọ lasiko konile-o-gbele Covid -19.	Gold kò ṣà ì fi ìdùnnú hàn pé lọ́jọ́ tí òun tí ṣeré lórí ìtàgé kan náà pẹ̀lú Pàsúmà nìyàtọ̀ tó nítumọ̀ ti dé sí ìgbésí ayé òun torípé bí àwọn ará ilé ṣì ń pe òun lọ́ọ̀tún lósì àti láti òkè òkun, pàápàá jùlọ lásìkò kónílé-ó-gbélé Covid -19.
Fẹranmi, ọmọ Easy Kabaka Abiọdun ati mama ẹ; Olufunmilayọ sọ pe oun jafafa pupọ ninu Fuji hip-hop, Fuji-gospel and Classical Fuji nigba to jade nile ẹkọ giga gbọgbọniṣe Ijọba apapọ to wa ni Ilaro.	Fẹ́rànmi, ọmọ Easy Kàbakà Abíọ́dún àti màmá ẹ̀; Olúfúnmiláyọ̀ sọ pé òun jáfáfá púpọ̀ nínú Fújì hip-hop, Fújì-gospel and Classical Fujì nígbà tó jáde nílé ẹ̀kọ́ gíga gbọgbọnìṣe Ìjọba àpapọ̀ tó wà ní Ìlarò.
Ni erongba ati ipinnu rẹ lati ṣeranlọwọ fawọn atẹwọgbore lawujọ Fẹranmi Gold ti ṣe agbekalẹ ile iṣẹ alaanu kan ti ki i ṣe tijọba to pe orukọ rẹ ni Fẹranmi Gold Foundation ni ọjọ keji, oṣu keje, ọdun 2020.	Ní èròńgbà àti ìpinnu rẹ̀ láti ṣèrànlọ́wọ́ fáwọn atẹ́wọ́gbore láwùjọ Fẹ́rànmi Gold ti ṣe àgbékalẹ̀ ilé iṣẹ́ aláànú kan tí kì í ṣe tìjọba tó pe orúkọ rẹ̀ ní Fẹ́rànmi Gold Foundation ní ọjọ́ kejì, oṣù keje, ọdún 2020.
AWORAN: AYẸYẸ ỌGỌTA ỌDUN OMINIRA NAIJIRIA	ÀWÒRÁN: AYẸYẸ ỌGỌ́TA ỌDÚN ÒMÌNIRA NÀÍJÍRÍÀ
O ṣee ṣe ki Goodluck Jonathan tun dupo Aarẹ lọdun 2023	Ó ṣeé ṣe kí Goodluck Jonathan tún dupò Ààrẹ lọ́dún 2023
Gbogbo eeyan lo mọ pe oju imale awọn oloṣelu kii kuro ninu ọti, bo ṣe maa n ri fun gbogbo wọn niyẹn, bẹẹ lọrọ naa ko yatọ si ti Aarẹ ana; Goodluck Jonathan tawọn eeyan ni ko jade waa dupo naa lọdun 2023.	Gbogbo èèyàn ló mọ̀ pé ojú ìmàle àwọn olóṣèlú kìí kúrò nínú ọtí, bó ṣe máa ń rí fún gbogbo wọn nìyẹn, bẹ́ẹ̀ lọ̀rọ̀ náà kò yàtọ̀ sì ti Ààrẹ àná; Goodluck Jonathan táwọn èèyàn ní kò jáde wáá dupò náá lọ́dún 2023.
O ti fẹẹ to ọsẹ meji bayii ti iroyin naa ti n ja ran-in ran-in lori ẹrọ ayelujara pe Goodluck Jonathan lawọn Hausa fẹẹ lo fun ipo aarẹ lọdun 2023, koda laipẹ yii lawọn agbaagba ẹgbẹ oṣelu APC tẹnumọ ọn pe ẹgbẹ awọn lọkunrin ara Bayelsa naa n ṣiṣẹ fun bayii.	Ó ti fẹ́ẹ́ tó ọ̀sẹ̀ méjì báyìí tí ìròyìn náà ti ń jà ràn-ìn ràn-ìn lórí ẹ̀rọ ayélujára pé Goodluck Jonathan làwọn Hausa fẹ́ẹ́ lò fún ipò ààrẹ lọ́dún 2023, kódà láìpẹ́ yìí làwọn àgbààgbà ẹgbẹ́ òṣèlú APC tẹnumọ́ ọn pé ẹgbẹ́ àwọn lọ́kùnrin ará Bayelsa náà ń ṣiṣẹ́ fún báyìí.
Ọrọ yii jade nigba tawọn gomina ilẹ Hausa kan gba ile Jonathan lọ niluu Bayelsa, lati ṣe baba kẹẹ pẹ si i.	Ọ̀rọ̀ yìí jáde nígbà táwọn gómìnà ilẹ̀ Hausa kan gba ilé Jonathan lọ nílùú Bayelsa, láti ṣe bàbá kẹẹ pẹ́ sí i.
Bi wọn ti kuro nibi abẹwo naa ni wọn ba a ya fọto nita gbangba, n lawọn eeyan ba bẹrẹ si i sọ pe awọn hausa ti fẹẹ gbe Jonathan mọra.	Bí wọ́n ti kúrò níbi àbẹ̀wò náà ni wọ́n bá a ya fọ́tò níta gbangba, ń làwọn èèyàn bá bẹ̀rẹ̀ sí í sọ pé àwọn hausa ti fẹ́ẹ́ gbé Jonathan mọ́ra.
Ohun to mu ki awọn ọmọ ẹgbẹ PDP pariwo sita niyẹn, lawọn APC naa ba da wọn lohun pe, tiwọn ni Jonathan.	Ohun tó mú kí àwọn ọmọ ẹgbẹ́ PDP pariwo síta nìyẹn, làwọn APC náà bá dá wọn lóhùn pé, tiwọn ni Jonathan.
Jonathan funra rẹ naa ko wi ọhun kan, ṣugbon lọjọ Ẹti, Fraide to kọja yii lọkunrin naa lahun sọrọ, nibi eto ipade kan ti ajọ Commonwealth Community Choir ṣe niluu Abuja.	Jonathan fúnra rẹ̀ náà kò wí́ ọhun kan, ṣùgbón lọ́jọ́ Ẹtì, Fráìde tó kọjá yìí lọkùnrin náà lahùn sọ̀rọ̀, níbi ètò ìpàdé kan tí àjọ Commonwealth Community Choir ṣe nílùú Àbújá.
Ọkunrin naa, nigba to n fesi sibeere awọn oniroyin nipa ipo aarẹ ọdun 2023, sọ pe; asiko ko ti i to lati sọ nnkan bayii, boya oun maa dupo abi oun ko ni i dupo.	Ọkùnrin náà, nígbà tó ń fèsì síbéèrè àwọn oníròyìn nípa ipò ààrẹ ọdún 2023, sọ pé; àsìkò kò tí ì tó láti sọ nǹkan báyìí, bóyá òun máa dúpò àbi òun kò ní í dúpò.
Awọn eeyan ni, esi ti ọkunrin naa fun awọn oniroyin, esi oloṣelu gbaa ni, dajudaju kinni naa ṣi wa loju ẹ, oju imale rẹ ko kuro lọti, o si fẹẹ pada sAbuja.	Àwọn èèyàn ní, èsì tí ọkùnrin náà fún àwọn oníròyìn, èsì olóṣèlú gbáà ni, dájúdájú kinní náà ṣì wà lójú ẹ̀, ojú ìmàle rẹ̀ kò kúrò lọ́tí, ó sì fẹ́ẹ́ padà s’Àbújá.
Awọn araalu gbe Mama Amuwo ṣepe, wọn lounjẹ tijọba ni ko pin lo fi ṣọjọọbi ẹ	Àwọn aráàlú gbé Màmá Àmúwó ṣépè, wọn lóuńjẹ tíjọba ní kó pín ló fi ṣọjọ́ọ̀bí ẹ̀
Sinmisọla Ajadi, Ko sẹni to gbọ bi oloṣelu kan nipinlẹ Eko ti sọ awọn ounjẹ tijọba ni ko pin fawọn eeyan agbegbe rẹ ti wọn ko binu si ọmọbinrin naa.	Sinmisọ́lá Àjàdí, Kò sẹ́ni tó gbọ́ bí olóṣèlú kan nìpínlẹ̀ Èkó ti sọ àwọn ouńjẹ tíjọba ní kó pín fáwọn èèyàn àgbègbè rẹ̀ tí wọn kò bínú sí ọmọbìnrin náà.
Ohun to tubọ mu ki inu bi awọn eeyan ni bi ọnarebu yii ti n sọrọ buruku si awọn ọdọ ti wọn ṣewọde lọsẹ to koju, to n pe wọn ni ọlẹ alapa ma ṣiṣe.	Ohun tó túbọ̀ mú kí inú bí àwọn èèyàn ní bi ọnarébù yìí tí ń sọ̀rọ̀ burúkú sí àwọn ọ̀dọ́ tí wọn ṣèwọ́de lọ́sẹ̀ tó kojú, tó ń pè wọ́n ní ọ̀lẹ alápá má ṣiṣé.
Ọnarebu Mojisọla Alli-Macaulay, to n ṣoju ẹkun idibo Amuwo Ọdọfin I, nileegbimọ aṣofin la n sọ nipa rẹ.	Ọnarébù Mojísọ́lá Alli-Macaulay, tó ń ṣojú ẹkùn ìdìbò Àmúwò Ọ̀dọ̀fin I, níléègbìmọ̀ aṣòfin la ń sọ nípa rẹ̀.
Ṣe lọmọbinrin naa tun tẹ siwaju to n sọ pe kii ṣe aisiṣẹ lo n daamu awọn ọdọ wa, ati pe ohun gan an kọ ni iṣoro awọn ọdọ wa, ṣugbọn ai fẹẹ ṣiṣẹ ni iṣoro awọn ọdọ wa.	Ṣe lọmọbìnrin náà tún tẹ̀ síwájú tó ń sọ pé kìí ṣe àìsíṣẹ́ ló ń dààmú àwọn ọ̀dọ́ wa, àti pé òhun gan an kọ́ ni ìṣòro àwọn ọ̀dọ́ wa, ṣùgbọ́n àì fẹ́ẹ́ ṣiṣẹ́ ni ìṣòro àwọn ọ̀dọ́ wa.
Awọn ọrọ ti obinrin yii sọ niwaju awọn ẹlẹgbẹ rẹ nileegbimọ aṣofin ree.	Àwọn ọ̀rọ̀ tí obìnrin yìí sọ níwájú àwọn ẹlẹgbẹ́ rẹ̀ níléègbìmọ̀ aṣòfin rèé.
Kete tawọn ọdọ ti fi fọnran yii ranṣẹ lori ẹrọ ayelujara ni wọn ba bẹrẹ si i fi aworan ohun to pin lọjọ ọjọọbi rẹ, eyi to jẹ pe ounjẹ tijọba ni ko pin fawọn eeyan agbegbe rẹ, lo sọ di ẹbun to fun awọn eeyan to wa sibi ọjọọbi naa.	Kété táwọn ọ̀dọ́ ti fi fọ́nrán yìí ránṣẹ́ lórí ẹ̀rọ ayélujára ni wọ́n bá bẹ̀rẹ̀ sí í fi àworan òhún tó pín lọ́jọ́ ọjọ́ọ̀bí rẹ̀, èyí tó jẹ́ pé ouńjẹ tíjọba ní kó pín fáwọn èèyàn agbègbè rẹ̀, ló sọ di ẹ̀bùn tó fún àwọn èèyàn tó wá síbi ọjọ́ọ̀bí náà.
Aworan lo tubọ mu inu bi awọn eeyan, ni wọn ba bẹrẹ si i ṣepe fun un kikan-kikan, bi wọn ṣe n ṣepe fọmọ rẹ naa ni wọn n ṣepe fawọn obi rẹ naa.	Àwòrán ló túbọ̀ mú inú bí àwọn èèyàn, ni wọ́n bá bẹ̀rẹ̀ sí í ṣépè fún un kíkan-kíkan, bí wọ́n ṣe ń ṣépè fọ́mọ rẹ̀ náà ni wọ́n ń ṣépè fáwọn òbí rẹ̀ náà.
Ṣugbọn Mama Amuwo ko da wọn lohun o, o tiẹ sọ fawọn aṣofin ẹlẹgbẹ rẹ pe oun ko gba awọn ọmọ oun laaye ati fọwọ kan foonu oun mọ, nitori nnkan ti wọn maa ri lori foonu naa kii ṣe ohun to maa mu inu wọn dun rara.	Ṣùgbọ́n Màmá Àmúwó kò dá wọn lóhùn o, ó tiẹ̀ sọ fáwọn aṣòfin ẹlẹgbẹ́ rẹ̀ pé òun kò gba àwọn ọmọ òun láàyè àti fọwọ́ kan fóònù òun mọ́, nítorí nǹkan tí wọn máa rí lórí fóònù náà kìí ṣe ohun tó máa mú inú wọn dún rárá.
Loootọ ohun ti Aṣejere gbọ ni pe ọjọ kẹwaa, oṣu kẹwaa, ọdun yii ni obinrin ọnarebu naa ṣayẹyẹ ọjọọbi rẹ, ko too di pe wọn ṣewọde ENDSARS, ṣugbọn ohun tawọn eeyan n tẹnumọ ni pe o sọ ounjẹ naa di ẹbun to pin lọjọ ọjọọbi rẹ.	Lóòótọ́ ohun tí Àṣejèrè gbọ́ ni pé ọjọ́ kẹwàá, oṣù kẹwàá, ọdún yìí ni obìnrin ọnarébù náà ṣayẹyẹ ọjọ́ọ̀bí rẹ̀, kó tóo di pé wọ́n ṣèwọ́de ENDSARS, ṣùgbọ́n ohun táwọn èèyàn ń tẹnumọ́ ni pé ó sọ ouńjẹ náà di ẹ̀bùn tó pín lọ́jọ́ ọjọ́ọ̀bí rẹ̀.
Baalu ayara-bi-aṣa jabọ lEkoo, eeyan meji ku lojiji	Bàálù ayára-bí-àṣá jábọ́ l’Ékòó, èèyàn méjì kú lójijì
Eeyan meji ti pade iku ojiji laaarọ Fraide, lEkoo.	Èèyàn méjì ti pàdé ikú òjijì láàárọ̀ Fráìde, l’Ékòó.
Baalu ayara-bi-aṣa kan lo jabọ lu ile kan ni agbegbe Salvation ni Ọpẹbi ni agbegbe Ikẹja, lEkoo.	Bàálù ayára-bí-àṣá kan ló jábọ́ lu ilé kan ní agbègbè Salvation ní Ọ̀pẹ́bí ní agbègbè Ìkẹjà, l’Ékòó.
Awọn eleto aabo n ṣiṣẹ lọwọ lati gba ẹmi awọn to ku la	Àwọn elétò ààbò ń ṣiṣẹ́ lọ́wọ́ láti gba ẹ̀mí àwọn tó kù là
Gbogbo bọrọ naa ba ṣe lọ, la o maa fi to yin leti.	Gbogbo bọ́rọ̀ náà bá ṣe lọ, la ó máa fi tó yín létí.
Ileetaja Ọgba tileeṣẹ wa kọ pari, a ṣẹṣẹ n mẹyẹ bọ lapo ni  Kẹhinde Fajana	Iléètajà Ọgbà tíléeṣẹ́ wa kọ́ parí, a ṣẹ̀ṣẹ̀ ń mẹ́yẹ bọ̀ lápò ni – Kẹ́hìndé Fájánà
Alagba Kẹhinde Fajana ni oludasilẹ ileeṣẹ Eliezer, ileeṣẹ to kọ ileetaja igbalode Ọgba Mulitpurpose Shopping Complex.	Alàgbà Kẹ́hìndé Fájánà ni olùdásílẹ̀ iléeṣẹ́ Eliezer, iléeṣẹ́ tó kọ́ iléètajà ìgbàlódé Ọgbà Mulitpurpose Shopping Complex.
Wọn ti ba akọroyin wa, SINMISỌLA AJADI sọrọ nipa aṣeyọri ileetaja naa, ati afojusun wọn fun ọjọ iwaju.	Wọ́n ti bá akọ̀ròyìn wa, SINMISỌ́LÁ ÀJÀDÍ sọ̀rọ̀ nípa àṣeyọrí iléètajà náà, àti àfojúsùn wọn fún ọjọ́ iwájú.
Aṣejere: A le fi gbogbo ẹnu sọ pe ọkan lara awọn ọja to gbajumọ ju niluu wa niyi, o ba eto ati alaalẹ ijọba Eko mu.	Àṣejèrè: A lè fi gbogbo ẹnu sọ pé ọ̀kan lára àwọn ọjà tó gbajúmọ̀ jù nílùú wa nìyí, ó bá ètò àti àlàálẹ̀ ìjọba Èkó mu.
Bawo lẹ ṣe ṣe e?	Báwo lẹ ṣe ṣe é?
Kẹhinde Fajana: A dupẹ!	Kẹ́hìndé Fájánà: A dúpẹ́!
Lẹyin Ọlọrun, ko si bi a ṣe fẹẹ ṣeru nnkan bayii.	Lẹ́yìn Ọlọ́run, kò sí bí a ṣe fẹ́ẹ́ ṣerú nǹkan báyìí.
Ekeji ni pe iranlọwọ taa ri gba latọdọ ijọba ibilẹ ati ipinlẹ tun tiwalẹyin gidigidi.	Èkejì ni pé ìrànlọ́wọ́ táa rí gbà látọ̀dọ̀ ìjọba ìbílẹ̀ àti ìpínlẹ̀ tún tìwálẹ́yìn gidigidi.
Awọn to fowo ran wa lọwọ naa, a o le fọwọ rọ wọn sẹyin ninu iṣẹ yii rara, iyẹn Jubilee Life Mortagage Bank, iṣẹ kekere kọ ni wọn ṣe o.	Àwọn tó fowó ràn wá lọ́wọ́ náà, a ò le fọwọ́ rọ́ wọn sẹ́yìn nínú iṣẹ́ yìí rárá, ìyẹn Jubilee Life Mortagage Bank, iṣẹ́ kékeré kọ́ ni wọ́n ṣe ò.
Mi o si le gbagbe ipa ribiribi ti awọn mọlẹbi mi naa ko ninu iṣẹ naa, atawọn alabaṣiiṣẹpọ mi.	Mi ò sì le gbàgbé ipa ribiribi tí àwọn mọ̀lẹ́bí mi náà kó nínú iṣẹ́ náà, àtàwọn alábàṣiiṣẹ́pọ̀ mi.
Awọn ni Ọlọrun lo fun wa.	Àwọn ni Ọlọ́run lò fún wa.
Aṣejere: Iṣẹ nla ni loootọ, ṣugbọn ki lo de to pẹ to bẹẹ ki ẹ too ṣi i?	Àṣejèrè: Iṣẹ́ ńlá ni lóòótọ́, ṣùgbọ́n kí ló dé tó pẹ́ tó bẹ́ẹ̀ kí ẹ tóó ṣí i?
Kẹhinde Fajana: Ọsẹ mẹta pere ni okete maa n lo lati ninu iya rẹ, ṣugbọn ko ri bẹẹ fun erin.	Kẹ́hìndé Fájánà: Ọ̀sẹ̀ mẹ́ta péré ni òkété máa ń lò láti nínú ìyá rẹ̀, ṣùgbọ́n kò rí bẹ́ẹ̀ fún erin.
Oṣu mejilelogun loun maa lo ninu iya ẹ ko too jade.	Oṣù méjìlélógún lòun máa lò nínú ìyá ẹ̀ kó tóó jáde.
O yẹ ko ti ye e yin pe iru iṣẹ nla bayii, ọpọlọpọ akoko ati nnkan lo maa gba lọwọ wa.	Ó yẹ kó ti yé e yín pé irú iṣẹ́ ńlá báyìí, ọ̀pọ̀lọpọ̀ àkókò àti nǹkan ló máa gbà lọ́wọ́ wa.
Aṣejere: Ki lawọn ipenija yin lasiko tiṣẹ naa n lọ lọwọ?	Àṣejèrè: Kí làwọn ìpèníjà yín lásìkò tíṣẹ́ náà ń lọ lọ́wọ́?
Kẹhinde Fajana: Olori ninu awọn ipenija wa ni ọrọ banki.	Kẹ́hìndé Fájánà: Olórí nínú àwọn ìpèníjà wa ni ọ̀rọ̀ báǹkì.
O pẹ ki wọn too gba pe iṣẹ yii ṣee ṣe, ẹru ọrọ oṣelu pẹlu nnkan to n ba wọn lẹru, paapaa bi ọrọ oṣelu ilẹ wa ṣe ri, bẹẹ naa ni bi eto ọrọ aje wa ṣe ri, ṣe ẹyin naa mọ pe ṣe lo maa n ṣe segesege.	Ó pẹ́ kí wọ́n tóó gbà pé iṣẹ́ yìí ṣeé ṣe, ẹ̀rù ọ̀rọ̀ òṣèlú pẹ̀lú nǹkan tó ń bà wọ́n lẹ́rù, pàápàá bí ọ̀rọ̀ òṣèlú ilẹ̀ wa ṣe rí, bẹ́ẹ̀ náà ni bí ètò ọrọ̀ ajé wa ṣe rí, ṣé ẹ̀yin náà mọ̀ pé ṣe ló máa ń ṣe ségesège.
Aṣejere: Njẹ ẹ tiẹ n ni ajọsọ pẹlu ijọba lati ṣe iru nnkan bayii sawọn ọjọ yooku kaakiri?	Àṣejèrè: Ǹjẹ́ ẹ tiẹ̀ ń ní àjọsọ pẹ̀lú ìjọba láti ṣe irú nǹkan báyìí sáwọn ọjọ́ yòókù káàkiri?
Kẹhinde Fajana: Bẹẹ ni o, ijọba ti n ranṣẹ pe wa, paapaa lawọn ipinlẹ to yi ipinlẹ Eko ka, wọn ni ki a waa ba wọn ṣe iru nnkan taa ṣe si Ọgba yii naa.	Kẹ́hìndé Fájánà: Bẹ́ẹ̀ ni o, ìjọba ti ń ránṣẹ́ pè wá, pàápàá láwọn ìpínlẹ̀ tó yí ìpínlẹ̀ Èkó ká, wọ́n ní kí á wáá bá wọn ṣe irú nǹkan táa ṣe sí Ọgbà yìí náà.
Aṣejere: Awọn to wa lọja ti wọn ni isọ ti wọn n lo tẹlẹ, njẹ ẹ ti fun wọn ni isọ wọn pada?	Àṣejèrè: Àwọn tó wà lọ́jà tí wọ́n ní ìsọ̀ tí wọ́n ń lò tẹ́lẹ̀, ǹjẹ́ ẹ ti fún wọn ní ìsọ̀ wọn padà?
Kẹhinde Fajana: Ohun ti a kọkọ ṣe niyẹn, ki a tiẹ too wọ isọ wọn.	Kẹ́hìndé Fájánà: Ohun tí a kọ́kọ́ ṣe nìyẹn, kí á tiẹ̀ tóó wọ ìsọ̀ wọn.
Ileeṣẹ wa lo kọkọ ṣe iru nnkan bẹẹ lorilẹ-ede yii.	Iléeṣẹ́ wa ló kọ́kọ́ ṣe irú nǹkan bẹ́ẹ̀ lórílẹ̀-èdè yìí.
Aṣejere: Kin ni ileeṣẹ Eliezer tun n ronu ẹ lẹyin ti Ọgba yii, awọn wo lo si tun n lọ lọwọ?	Àṣejèrè: Kín ni iléeṣẹ́ Eliezer tún ń ronú ẹ̀ lẹ́yìn ti Ọ̀gbà yìí, àwọn wo ló sì tún ń lọ lọ́wọ́?
Kẹhinde Fajana: Ọpọlọpọ iru iṣẹ ọja Ọgba yii lọ n lọwọ, koda ọpọ wọn ti de ipele to ti fẹrẹ pari bayii, awọn kan naa si ṣẹṣẹ fẹẹ bẹrẹ ni.	Kẹ́hìndé Fájánà: Ọ̀pọ̀lọpọ̀ irú iṣẹ́ ọjà Ọ̀gbà yìí lọ́ ń lọ́wọ́, kódà ọ̀pọ̀ wọn ti dé ìpele tó ti fẹ́rẹ̀ parí báyìí, àwọn kan náà sì ṣẹ̀ṣẹ̀ fẹ́ẹ́ bẹ̀rẹ̀ ni.
Aṣejere: Ẹ jẹ ka mọ yin lẹẹkan si i?	Àṣejèrè: Ẹ jẹ́ ká mọ̀ yín lẹ́ẹ̀kan si i?
Kẹhinde Fajana: Orukọ mi ni Fajana Kẹhinde, emi ni alaṣẹ ileeṣẹ Eliezer investments limited.	Kẹ́hìndé Fájánà: Orúkọ mi ni Fájánà Kẹ́hìndé, èmi ni aláṣẹ iléeṣẹ́ Eliezer investments limited.
Mo niyawo, mo bimọ.	Mo níyàwó, mo bímọ.
Ohun to jẹ mi logun ju ni lati mu ki aye rọrun lati gbe fawọn eeyan to wa layika mi.	Ohun tó jẹ mí lógún jù ni láti mú kí ayé rọrùn láti gbé fáwọn èèyàn tó wà láyìká mi.
Ẹ fura o!	Ẹ fura o!
Wọn fẹẹ kọlu ṣọọṣi, mọṣalaaṣi, atawọn olori ẹlẹsin	Wọ́n fẹ́ẹ́ kọlu ṣọ́ọ̀ṣì, mọ́ṣálááṣí, àtàwọn olórí ẹ̀lẹ̀sin
Ileeṣẹ ọtẹlẹmuyẹ ilẹ wa, taa mọ si Department of State Services (DSS) ti kede fun gbogbo awọn ọmọ Naijiria pe ki wọn kiyesara fun awọn ọbayejẹ kan ti wọn fẹẹ da ija ẹsin silẹ laarin awọn araalu.	Iléeṣẹ́ ọ̀tẹlẹ̀múyẹ́ ilẹ̀ wa, táa mọ̀ sí Department of State Services (DSS) ti kéde fún gbogbo àwọn ọmọ Nàíjíríà pé kí wọ́n kíyèsára fún àwọn ọ̀bàyéjẹ́ kan tí wọ́n fẹ́ẹ́ dá ìjà ẹ̀sìn sílẹ̀ láàrín àwọn aráàlú.
Agbẹnusọ awọn ọtẹlẹmuyẹ naa, Ọmọwe Peter Afunanya, ninu atẹjade to fi ranṣẹ si Aṣejere, sọ pe lara awọn ipinlẹ ti wọn ti fẹẹ ṣọṣẹ ọhun ni Sokoto, Kano, Kaduna, Plateau, Rivers, Oyo, Eko atawọn ilẹ Ibo.	Agbẹnusọ àwọn ọ̀tẹlẹ̀múyẹ́ náà, Ọ̀mọ̀wé Peter Afunanya, nínú àtẹ̀jáde tó fi ránṣẹ́ sí Àṣejèrè, sọ pé lára àwọn ìpínlẹ̀ tí wọ́n ti fẹ́ẹ́ ṣọṣẹ́ ọ̀hún ni Sokoto, Kano, Kaduna, Plateau, Rivers, Òyó, Èkó àtàwọn ilẹ̀ Íbò.
Ohun ti wọn si fẹẹ ṣe ni lati da ija ẹsin silẹ, wọn fẹẹ kọlu awọn ileejọsin kan, bẹẹ ni wọn si tun fẹẹ kọlu awọn olori ẹlẹsin kan naa, atawọn eeyan nla nla lawujọ wa, lawọn ibi ti iṣẹlẹ ọhun ti maa ṣẹlẹ.	Ohun tí wọ́n sì fẹ́ẹ́ ṣe ni láti dá ìjà ẹ̀sìn sílẹ̀, wọ́n fẹ́ẹ́ kọlu àwọn iléèjọsìn kan, bẹ́ẹ̀ ni wọ́n sì tún fẹ́ẹ́ kọlu àwọn olórí ẹlẹ́sìn kan náà, àtàwọn èèyàn ńlá ńlá láwùjọ wa, láwọn ibi tí ìṣẹ̀lẹ̀ ọ̀hún tí máa ṣẹlẹ̀.
Eyi lo mu ki ileeṣẹ naa maa ta awọn ọmọ orilẹ-ede yii lolobo pe ki ẹnikẹni ma ṣe da si wọn, konikaluku si tọwọ ọmọ rẹ baṣọ, ki wọn ma ri wọn lo rara.	Èyí ló mú kí iléeṣẹ́ náà máa ta àwọn ọmọ orílẹ̀-èdè yìí lólobó pé kí ẹnikẹ́ni má ṣe dá sí wọn, kóníkálukú sì tọwọ́ ọmọ rẹ̀ baṣọ, kí wọ́n má rí wọn lò rárá.
Ẹsun agbere gbe ọga banki FCMB ṣubu lulẹ, obinrin to wa nidii ẹ ree	Ẹ̀sùn àgbèrè gbé ọ̀gá báǹkì FCMB ṣubú lulẹ̀, obìnrin tó wà nídìí ẹ̀ rèé
Laide Gold	Láídé Gold
Iroyin to ṣeni laaanu to yọ omi loju awọn eeyan poroporo niroyin iku Oloogbe Tunde Thomas koda bi eniyan gbe odidi ahun min, o di dandan ko sunkun bo ba gbọ nnkan to ṣẹlẹ sọmọkunrin naa, ko sẹni to mọ okolo ọkunrin yii lỌyọọ tẹlẹ, yatọ si awọn ọrẹ ati ojulumọ rẹ, afigba ti iyawo ẹ; Moyọ Thomas ko o sita bi ọmọ ọjọ-mẹjọ.	Ìròyìn tó ṣeni láàánú tó yọ omi lójú àwọn èèyàn pòròpòrò nìròyìn ikú Olóògbé Túndé Thomas kódà bí ènìyàn gbé odidi ahun mìn, ó di dandan kó sunkún bó bá gbọ́ nǹkan tó ṣẹlẹ̀ sọ́mọkùnrin náà, kò sẹ́ni tó mọ òkòlò ọkùnrin yìí l’Ọ́yọ̀ọ́ tẹ́lẹ̀, yàtọ̀ sí àwọn ọ̀rẹ́ àti ojúlùmọ̀ rẹ̀, àfìgbà tí ìyàwó ẹ̀; Moyọ̀ Thomas kó o síta bí ọmọ ọjọ́-mẹ́jọ.
Ṣe wọn ni; ko si nnkan to ba agba ninu jẹ bikoṣe ifa ti ko letutu.	Ṣé wọ́n ní; kò sí nǹkan tó ba àgbà nínú jẹ́ bíkòṣe ifá tí kò létùtù.
Tunde Thomas tawọn ọrẹ ẹ maa n pe ni Tunde Gentle toripe wọn ni oninu tutu abiwapẹlẹ lọmọkunrin naa, o fẹ Moyọ Ojo niṣu lọka gẹgẹ bi iyawo ọsingin, oṣiṣẹ banki First City Monument Bank FCMB, banki Ṣubomi Balogun ni Moyọ Thomas, iroyin buruku to fun ọkọ rẹ lọdun 2017 lo sọ ọmọkunrin naa di ẹni to n ronu rin tawọn ọrẹ ẹ si lawọn n parọwa fun un pe ko ṣarajọ toripe kii de bani ka yẹri, ṣugbọn titi tẹlẹmi i fi gba a, ọmọkunrin naa ko ri ara ẹ ṣajọ.	Tunde Thomas táwọn ọ̀rẹ́ ẹ̀ máa ń pè ní Túndé Gentle torípé wọ́n ní onínú tútù abìwàpẹ̀lẹ́ lọmọkùnrin náà, ó fẹ́ Moyọ̀ Òjó níṣu lọ́kà gẹ́gẹ́ bí ìyàwó ọ̀sìngín, òṣìṣẹ́ báǹkì First City Monument Bank FCMB, báǹkì Ṣùbòmí Balógun ni Moyọ̀ Thomas, ìròyìn burúkú tó fún ọkọ rẹ̀ lọ́dún 2017 ló sọ ọmọkùnrin náà di ẹni tó ń ronú rìn táwọn ọ̀rẹ́ ẹ̀ sì láwọn ń pàrọwà fún un pé kó ṣarajọ torípé kìí dé báni ká yẹrí, ṣùgbọ́n títí tẹ́lẹ́mì í fi gbà á, ọmọkùnrin náà kò rí ara ẹ̀ ṣàjọ.
Bo tilẹ jẹ pe, o dọrẹẹ pẹlu ọmọbinrin agbẹjọro kan to si kede fawọn ọrẹ ẹ pe wọn maa lọọ ba oun dọbalẹ nile awọn ọmọbinrin naa lọjọ keji Keresi ọdun to kọja, toripe iyawo afẹsọna rẹ tuntun naa ti wa ninu oyun, ṣugbọn iku ko jẹ ko dọbalẹ, ṣe lo kuku kun un loorun ayeraye lọjọ kẹẹẹdogun, oṣu kejila, ọdun to kọja.	Bó tilẹ̀ jẹ́ pé, ó dọ́rẹ̀ẹ́ pẹ̀lú ọmọbìnrin agbẹjọ́rò kan tó sì kéde fáwọn ọ̀rẹ́ ẹ̀ pé wọ́n máa lọọ bá òun dọ̀bálẹ̀ nílé àwọn ọmọbìnrin náà lọ́jọ́ kejì Kérésì ọdún tó kọjá, torípé ìyàwó àfẹ́sọ́nà rẹ̀ tuntun náà ti wà nínú oyún, ṣùgbọ́n ikú kò jẹ́ kó dọ̀bálẹ̀, ṣe ló kúkú kùn ún lóorun ayérayé lọ́jọ́ kẹẹ̀ẹ́dógún, oṣù kejìlá, ọdún tó kọjá.
Lẹyin ti wọn bo o mọlẹ sinu yara ikẹyin lỌgbọnjọ, oṣu kejila lawọn ọrẹ ẹ atawọn ti ọrọ naa dun kọ iwe ẹhonu ranṣẹ si banki ijọba apapọ ilẹẹwa CBN ati FCMB pe ki wọn yọ adari ileefowopamọ FCMB; Ọgbẹni Nuhu Adam kuro nipo bi ẹni yọ jiga.	Lẹ́yìn tí wọ́n bò ó mọ́lẹ̀ sínú yàrá ìkẹyìn l’Ọ̀gbọnjọ́, oṣù kejìlá làwọn ọ̀rẹ́ ẹ̀ àtàwọn tí ọ̀rọ̀ náà dùn kọ ìwé ẹ̀hónú ránṣẹ́ sí báǹkì ìjọba àpapọ̀ ilẹ̀ẹwa CBN àti FCMB pé kí wọ́n yọ adarí iléèfowópamọ́ FCMB; Ọ̀gbẹ́ni Nuhu Adam kúrò nípò bí ẹní yọ jìgá.
Ki lo kan Nuhu Adam nipa iku Tunde?	Kí ló kan Nuhu Adam nípa ikú Túndé?
Loootọ oṣiṣẹ banki Oceanic to ti kọgba wọle ni Tunde, tori naa o ṣee ṣe ki iṣẹ ti pa oun ati Nuhu pọ ri, ṣugbọn ọga iyawo ẹ; Moyọ lọkunrin naa ni ileefowopamọ FCMB, banki Ṣubomi Balogun.	Lóòótọ́ òṣìṣẹ́ báǹkì Oceanic tó ti kọ́gbá wọlé ni Túndé, torí náà ó ṣeé ṣe kí iṣẹ́ ti pa òun àti Núhù pọ̀ rí, ṣùgbọ́n ọ̀gá ìyàwó ẹ̀; Moyọ̀ lọkùnrin náà ni iléèfowópamọ́ FCMB, báǹkì Ṣùbòmí Balógun.
Gẹgẹ bi ohun taa gbọ, ko si oṣiṣẹ banki FCMB ti ko mọ pe Nuhu ati Moyọ jọ n ṣe ere totomẹlẹto, tawọn eeyan si mọ ọn si ẹmi ọga.	Gẹ́gẹ́ bí ohun táa gbọ́, kò sí òṣìṣẹ́ báǹkì FCMB tí kò mọ̀ pé Nuhu àti Moyọ̀ jọ ń ṣe eré tótómẹ̀lẹ́tò, táwọn èèyàn sì mọ̀ ọ́n sí ẹ̀mí ọ̀gá.
O jọ bi ẹni pe ileefowopamọ ọhun faaye gba a kawọn oṣiṣẹ wọn maa ṣere sinkinrinmindin pẹlu ara wọn, toripe ko ṣokunkun si ẹnikẹni pe ile ọkọ ni Moyọ wa, ṣugbọn ko sẹni to tako ibaṣepọ wọn titi ti alabọrun fi di ẹwu.	Ó jọ bí ẹni pé iléèfowópamọ́ ọ̀hún fààyè gbà á káwọn òṣìṣẹ́ wọn máa ṣeré sìnkínrínmindìn pẹ̀lú ara wọn, torípé kò ṣókùnkùn sí ẹnikẹ́ni pé ilé ọkọ ni Moyọ̀ wà, ṣùgbọ́n kò sẹ́ni tó tako ìbáṣepọ̀ wọn títí tí àlàbọrùn fi di ẹ̀wù.
Ki lo fa ailera Tunde?	Kí ló fa àìlera Túndé?
Latigba ti Tunde ti gbọ iroyin buruku lẹnu iyawo rẹ pe awọn ọmọ mejeeji toun ti n ṣe wahala le lori lati ọdun diẹ sẹyin toripe akọbi wọn ṣẹṣẹ pe ọmọ ọdun mẹjọ ni, tawọn ọmọ mejeeji si n pe e ni Dadi, kii ṣe tiẹ bikoṣe ti Nuhu Adam; ọga iyawo ẹ, lara ọmọkunrin naa ko ti ya gaga, to si maa n karisọ kaakiri.	Látìgbà tí Túndé ti gbọ́ ìròyìn burúkú lẹ́nu ìyàwó rẹ̀ pé àwọn ọmọ méjèèjì tóun ti ń ṣe wàhálà lé lórí láti ọdún díẹ̀ sẹ́yìn torípé àkọ́bí wọn ṣẹ̀ṣẹ̀ pé ọmọ ọdún mẹ́jọ ni, táwọn ọmọ méjèèjì sì ń pè é ní Dádì, kìí ṣe tiẹ̀ bíkòṣe ti Nuhu Adam; ọ̀gá ìyàwó ẹ̀, lara ọmọkùnrin náà kò ti yá gágá, tó sì máa ń kárísọ káàkiri.
Bawo niyawo ṣe gbe iroyin naa kalẹ?	Báwo nìyàwó ṣe gbé ìròyìn náà kalẹ̀?
Gbogbo igba ni Tunde maa n ko awọn ọmọ rẹ lọ si Amẹrika ati Dubai lati lọọ ṣe olide, koda ko si owo ti ko le na le awọn ọmọ naa lori tori naa, ko ṣajeji nigba ti iyawo ẹ sọ pe awọn ọmọ tun fẹẹ lọọ ṣe olide lAmẹrika.	Gbogbo ìgbà ni Túndé máa ń kó àwọn ọmọ rẹ̀ lọ sí Amẹ́ríkà àti Dùbáí láti lọọ ṣe olidé, kódà kò sí owó tí kò le ná lé àwọn ọmọ náà lórí torí náà, kò ṣàjèjì nígbà tí ìyàwó ẹ̀ sọ pé àwọn ọmọ tún fẹ́ẹ́ lọọ ṣe olidé l’Ámẹ́ríkà.
Moyọ ko awọn ọmọ mejeeji lọ si ilu Amẹrika fun olide loootọ, ṣugbọn o kuna lati da wọn pada nigba ti olide tan, n ni baba wọn ba beere pe ki lo de tawọn ọmọ ko ti i de lati wa wọle sukuu, lọmọbinrin yii ba ju bọmbu ọrọ naa silẹ, o ni oruka nikan ni Tunde ni lọwọ oun, ṣugbọn awọn ọmọ mejeeji toun bi kii ṣe tiẹ, o ni ọga oun ni banki, iyẹn Nuhu Adam lo ni awọn ọmọ naa.	Moyọ̀ kó àwọn ọmọ méjèèjì lọ sí ìlú Amẹ́ríkà fún olidé lóòótọ́, ṣùgbọ́n ó kùnà láti dá wọn padà nígbà tí olidé tán, n ni bàbá wọn bá béèrè pé kí ló dé táwọn ọmọ kò tí ì dé láti wá wọlé sùkúù, lọmọbìnrin yìí bá ju bọmbu ọ̀rọ̀ náà sílẹ̀, ó ní òrùka nìkan ni Túndé ní lọ́wọ́ òun, ṣùgbọ́n àwọn ọmọ méjèèjì tóun bí kìí ṣe tiẹ̀, ó ní ọ̀gá òun ní báǹkì, ìyẹn Nuhu Adam ló ni àwọn ọmọ náà.
Aṣe Moyọ ti kọwe fiṣẹ silẹ ko too lọ, koda o ti kawọ soke niluu Amẹrika pe ṣe lọkọ oun maa n fiya to nipọn jẹ oun ni Naijiria, tori naa ki wọn maa jẹ ki ọmọkunrin naa ri ọna wọ ilu Amẹrika wa.	Àṣé Moyọ̀ ti kọ̀wé fiṣẹ́ sílẹ̀ kó tóó lọ, kódà ó ti káwọ́ sókè nílùú Amẹ́ríkà pé ṣe lọkọ òun máa ń fìyà tó nípọn jẹ òun ní Nàíjíríà, torí náà kí wọn máà jẹ́ kí ọmọkùnrin náà rí ọ̀nà wọ ìlú Amẹ́ríkà wá.
Ohun ti wọn lo ṣẹlẹ ree ti Tunde fi n ronu rin kiri, abi kin ni ka ti gbọ pe ṣe lo fi gbogbo ọjọ aye rẹ tọ awọn ọmọ ọlọmọ, aṣe iyawo oniyawo lọmọbinrin to ki oruka ifẹ bọ lọwọ, aṣe ṣeni ọmọbinrin naa ati ọga rẹ ti n wo oun gẹgẹ bi omugọ lati ọdun pipẹ, o si ṣee ṣe kawọn alaabaṣiṣẹpọ iyawo ọhun mọ, kawọn naa maa sọ pe ọlọrọ abi eti didi ni gbogbo igba ti wọn ba ri oun.	Ohun tí wọ́n ló ṣẹlẹ̀ rèé tí Túndé fi ń ronú rìn kiri, àbí kín ni ká ti gbọ́ pé ṣe ló fi gbogbo ọjọ́ ayé rẹ̀ tọ́ àwọn ọmọ ọlọ́mọ, àṣé ìyàwó oníyàwó lọmọbìnrin tó ki òrùka ìfẹ́ bọ̀ lọ́wọ́, àṣé ṣeni ọmọbìnrin náà àti ọ̀gá rẹ̀ ti ń wo òun gẹ́gẹ́ bí òmùgọ̀ láti ọdún pípẹ́, ó sì ṣeé ṣe káwọn aláàbáṣiṣẹ́pọ̀ ìyàwó ọ̀hún mọ̀, káwọn náà máa sọ pé ọlọ́rọ̀ abi etí dídi ni gbogbo ìgbà tí wọ́n bá rí òun.
Wọnyi atawọn nnkan mi in ni wọn lọmọkunrin yii lee maa ro lọkan ṣugbọn wọn ni ko si ohun tuntun labẹ ọrun ati pe ki ọrọ le dun la ṣe n pariwo kayeefi, eyi lo jẹ kawọn ọrẹ rẹ bẹ ẹ pe ko ṣarajọ ko tẹ siwaju ninu irin ajo igbesi aye ẹ, toripe bi obinrin ba kọ ni, obinrin naa leeyan maa fẹ.	Wọ̀nyí àtàwọn nǹkan mí ìn ni wọ́n lọ́mọkùnrin yìí leè máa rò lọ́kàn ṣùgbọ́n wọ́n ní kò sí ohun tuntun lábẹ́ ọ̀run àti pé kí ọ̀rọ̀ le dùn la ṣe ń pariwo kàyééfí, èyí ló jẹ́ káwọn ọ̀rẹ́ rẹ̀ bẹ̀ ẹ́ pé kó ṣarajọ kó tẹ̀ síwájú nínú ìrìn àjò ìgbésí ayé ẹ̀, torípé bí obìnrin bá kọ ni, obìnrin náà lèèyàn máa fẹ́.
Ọjọ kẹrindinlọgbọn, oṣu kejila to kọja lo sọ fawọn ọrẹ ẹ pe ki wọn wa lọọ ba oun tọrọ iyawo tuntun ṣugbọn ọlọjọ ko jẹ ko di asiko naa to fi pajude lọjọ kẹẹdogun, oṣu kejila, ti wọn si sin in lọgbọnjọ.	Ọjọ́ kẹrìndínlọ́gbọ̀n, oṣù kejìlá tó kọjá ló sọ fáwọn ọ̀rẹ́ ẹ̀ pé kí wọ́n wá lọọ bá òun tọrọ ìyàwó tuntun ṣùgbọ́n ọlọ́jọ́ kò jẹ́ kó di àsìkò náà tó fi pajúdé lọ́jọ́ kẹẹ̀dógún, oṣù kejìlá, tí wọ́n sì sin ín lọ́gbọ̀njọ́.
Loju ẹsẹ lawọn tọrọ naa dun ti kowe ranṣẹ si banki apapọ ilẹẹwa ati olu ileeṣẹ banki FCMB tọrọ naa kan pe ki wọn yọ Nuhu Adam nipo adari banki naa dandan toripe kaka ko dari okoowo ṣe lo n dari igbeyawo awọn ọmọ abẹ rẹ.	Lójú ẹsẹ̀ làwọn tọ́rọ̀ náà dùn ti kòwé ránṣẹ́ sí báǹkì àpapọ̀ ilẹ̀ẹwa àti olú iléeṣẹ́ báǹkì FCMB tọ́rọ̀ náà kàn pé kí wọ́n yọ Nuhu Adam nípò adarí báǹkì náà dandan torípé kàkà kó darí okoòwò ṣe ló ń darí ìgbéyàwó àwọn ọmọ abẹ́ rẹ̀.
Lakookọ, o dabi ẹni pe banki naa ko ja ọrọ ọhun kunra, wọn kọkọ de fila mawobẹ ṣugbọn nigba tọrọ ọhun di asogba kaakiri tawọn alawada naa sare wọ yara akasilẹ ti wọn sọ ọrọ naa di awada, koda wọn ṣe kilọkilọ fawọn baale ile tawọn iyawo wọn n ṣiṣẹ ni banki naa pe ki wọn lọọ ṣe ayẹwo awọn ọmọ wọn, ko ma lọọ jẹ pe ọga banki naa lo daasẹ wọn, o jọ bi ẹni pe ibanilorukọjẹ yii ni wọn ro papọ ti wọn fi ni ki ọga ọlọmọyọyọ Nuhu Adam lọọ sinmi sile na, digba ti igbimọ yoo ṣiṣẹ iwadii tan lori ọrọ naa.	Lákòókọ́, ó dàbí ẹni pè báǹkì náà kò já ọ̀rọ̀ ọ̀hún kúnra, wọ́n kọ́kọ́ dé fìlà máwobẹ̀ ṣùgbọ́n nígbà tọ́rọ̀ ọ̀hún di àsogbà káàkiri táwọn aláwàdà náà sáré wọ yàrá àkásílẹ̀ tí wọ́n sọ ọ̀rọ̀ náà di àwàdà, kódà wọ́n ṣe kìlọ̀kìlọ̀ fáwọn baálé ilé táwọn ìyàwó wọn ń ṣiṣẹ́ ní báǹkì náà pé kí wọ́n lọọ ṣe àyẹ̀wò àwọn ọmọ wọn, kó má lọọ jẹ́ pé ọ̀gá báǹkì náà ló dáàsẹ́ wọn, ó jọ bí ẹni pé ìbanilórúkọjẹ́ yìí ni wọ́n rò papọ̀ tí wọ́n fi ní kí ọ̀gá ọlọ́mọyọyọ Nuhu Adam lọọ sinmi sílé ná, dìgbà tí ìgbìmọ̀ yóò ṣiṣẹ́ ìwádìí tán lórí ọ̀rọ̀ náà.
Oṣiṣẹ banki Oceanic tẹlẹ ni Tunde Thomas, o fẹ Moyọ Ojo gẹgẹ bi iyawo, ṣugbọn awọn ọrẹ ẹ kan sọ pe, ko sẹni to le fidi ẹ mulẹ bayii pe awọn ọmọ mejeeji ti Moyọ bi kii ṣe ti Tunde yatọ si ọrọ ẹnu Moyọ nikan, Tunde dagbere faye lẹni ọdun marundinlaaadọta latari ọgbẹ ọkan.	Òṣìṣẹ́ báǹkì Oceanic tẹ́lẹ̀ ni Túndé Thomas, ó fẹ́ Moyọ̀ Òjó gẹ́gẹ́ bí ìyàwó, ṣùgbọ́n àwọn ọ̀rẹ́ ẹ̀ kàn sọ pé, kò sẹ́ni tó le fìdí ẹ̀ múlẹ̀ báyìí pé àwọn ọmọ méjèèjì tí Moyọ̀ bí kìí ṣe ti Túndé yàtọ̀ sí ọ̀rọ̀ ẹnu Moyọ̀ nìkan, Túndé dágbére fáyé lẹ́ni ọdún márùndínláàádọ́ta látàrí ọgbẹ́ ọkàn.
Ko buru, bo ba jẹ ẹyin ni, ki lẹ maa ṣe, bi iyawo yin ba sọ pe awọn ọmọ tẹyin ro pe ẹyin lo bi wọn fun, bo ba ni ẹyin kọ lo ni awọn ọmọ naa, ki lẹ maa ṣe.	Kò burú, bó bá jẹ́ ẹ̀yin ni, kí lẹ máa ṣe, bí ìyàwó yín bá sọ pé àwọn ọmọ tẹ́yin rò pé ẹ̀yin ló bí wọn fún, bó bá ní ẹ̀yin kọ́ ló ni àwọn ọmọ náà, kí lẹ máa ṣé.
Abi, njẹ ẹ tiẹ lee gba kiyawo yin ṣiṣẹ ni banki?	Àbi, ǹjẹ́ ẹ tiẹ̀ leè gba kíyàwó yín ṣiṣẹ́ ní báǹkì?
Ẹ jẹ ka mọ, ẹ fi idahun yin ranṣẹ si 08144565772.	Ẹ jẹ́ ká mọ̀, ẹ fì ìdáhùn yín ránṣẹ́ sí 08144565772.
Awọn ọlọja ti lanfaani ati ṣiṣẹ daago marun-un irọlẹ  Sanwo-Olu	Àwọn ọlọ́jà ti láǹfààní àti ṣiṣẹ́ daago márùn-ún ìrọ̀lẹ́ – Sanwó-Olú
Anfaani ti wa fun gbogbo awọn ọlọja to n ṣowo kara-kata wọn nipinlẹ Eko lati maa tilẹkun ṣọọbu wọn ni aago marun un irọlẹ bayii.	Àǹfààní ti wà fún gbogbo àwọn ọlọ́jà tó ń ṣòwò kárà-kátà wọn nípínlẹ̀ Èkó láti máa tìlẹ̀kùn ṣọ́ọ̀bù wọn ní aago márùn ún ìrọ̀lẹ́ báyìí.
Gomina Babajide Sanwo-Olu lo sọrọ yii di mimọ nirọlẹ oni, nigba to n ba awọn oniroyin sọrọ, o sọ pe anfaani ti wa fun awọn ọlọja lati ṣiṣẹ di aago marun un irọlẹ.	Gómìnà Babájídé Sanwó-Olú ló sọ̀rọ̀ yìí di mímọ̀ nírọ̀lẹ́ òní, nígbà tó ń bá àwọn oníròyìn sọ̀rọ̀, ó sọ pé àǹfààní ti wà fún àwọn ọlọ́ja láti ṣiṣẹ́ di aago márùn ún ìrọ̀lẹ́.
Bẹẹ o ba gbagbe, aago mẹta ni wọn fun gbogbo wọn da lati maa tilẹkun ṣọọbu wọn, bẹẹ nijọba si tun pin ọjọ ọja fun awọn oniṣowo naa.	Bẹ́ẹ́ ò bá gbàgbé, aago mẹ́ta ni wọ́n fún gbogbo wọn dà láti máa tìlẹ̀kùn ṣọ́ọ̀bù wọn, bẹ́ẹ̀ nìjọba sì tún pín ọjọ́ ọjà fún àwọn oníṣòwò náà.
Ẹ o ranti pe awọn to n taja ounjẹ ni wọn n lo ọjọ Tusde, Tọsde ati Satide, nigba tawọn to n taja ti ko ni i ṣe pẹlu ounjẹ n ṣe tiwọn lọjọ Mọnde, Wẹsde ati ọjọ Fraide.	Ẹ ó rántí pé àwọn tó ń tajà ouńjẹ ni wọ́n ń lo ọjọ́ Túsde, Tọ́sde àti Sátidé, nígbà táwọn tó ń tajà tí kò ní í ṣe pẹ̀lú ouńjẹ ń ṣe tiwọn lọ́jọ́ Mọ́ńdè, Wẹ́sde àti ọjọ́ Fráìde.
Bi eto naa yoo si ṣe maa lọ niyi lohun ti gomina sọ.	Bí ètò náà yóò sì ṣe máa lọ nìyí lohun tí gómìnà sọ.
Oniṣowo kan to ba akọroyin wa sọrọ ni kete ti gomina pari ọrọ rẹ sọ pe oore nla ni gomina ṣe fawọn pẹlu bo ṣe sun wakati tawọn fi n ṣiṣẹ siwaju di aago marun un.	Oníṣòwò kan tó bá akọ̀ròyìn wa sọ̀rọ̀ ní kété tí gómìnà parí ọ̀rọ̀ rẹ̀ sọ pé oore ńlá ni gómìnà ṣe fáwọn pẹ̀lú bó ṣe sún wákàtí táwọn fi ń ṣiṣẹ́ síwájú di aago márùn ún.
Alaaja Tẹjumọla Adigun to n taja ni Idumọta sọ pe, yatọ si ọpọ wakati tawọn fi n ṣofo ninu sunkẹrẹ-fakẹrẹ, ko fi bẹẹ sanfaani fun awọn lati taja pupọ, nitori kawọn too de isọ, ọjọ ti lọ, bẹẹ bi aago meji ba ti lu, awọn kansu ati bẹrẹ si i yọ awọn lẹnu lati bẹrẹ si i palẹmọ, ṣugbọn ireti wa pe igbesẹ gomina yii yoo tubọ mu ki ọrọ aje gberu si i.	Àlàájà Tẹjúmọ́lá Àdìgún tó ń tajà ní Ìdúmọ̀tà sọ pé, yàtọ̀ sí ọ̀pọ́ wákàtí táwọn fí ń ṣòfò nínú súnkẹrẹ-fàkẹrẹ, kò fi bẹ́ẹ̀ sáǹfààní fún àwọn láti tajà púpọ̀, nítorí káwọn tóó dé ìsọ̀, ọjọ́ ti lọ, bẹ́ẹ̀ bí aago méjì bá ti lù, àwọn káńsù áti bẹ̀rẹ̀ sí í yọ àwọn lẹ́nu láti bẹ̀rẹ̀ sí í palẹ̀mọ́, ṣùgbọ́n ìrètí wà pé ìgbésẹ̀ gómìnà yìí yóò túbọ̀ mú kí ọrọ̀ ajé gbèrú si i.
Ẹkun-un-rẹrẹ n bọ lọna.	Ẹ̀kún-ún-rẹ́rẹ́ ń bọ̀ lọ́nà….
Ifipabanilopọ maa dinku bijọba ba ṣi otẹẹli ati ile-ijọ  Olomide	Ìfipábánilòpọ̀ máa dínkù bíjọba bá ṣí òtẹ́ẹ̀lì àti ilé-ìjọ – Olómidé
Gomina awọn oṣere olorin to wa nipinlẹ Eko, iyẹn ẹgbẹ ti wọn n pe ni Performing Musicians Association of Nigeria, PMAN, Ọgbẹni Kareem Ayinde Olomide, tọpọ eeyan mọ si Kabiyesi ti rọ ijọba apapọ lati ke si awọn ojiṣẹ Ọlọrun ki wọn kede aawẹ ati adura lati fopin si wahala arun Korona nilẹ wa.	Gómìnà àwọn òṣèré olórin tó wà nìpínlẹ̀ Èkó, ìyẹn ẹgbẹ́ tí wọ́n ń pè ní Performing Musicians Association of Nigeria, PMAN, Ọ̀gbẹ́ni Kareem Àyìndé Olómidé, tọ́pọ̀ èèyàn mọ̀ sí Kábíyèsí ti rọ ìjọba àpapọ̀ láti ké sí àwọn òjíṣẹ́ Ọlọ́run kí wọ́n kéde ààwẹ̀ àti àdúrà láti fòpin sí wàhálà àrùn Kòrónà nílẹ̀ wa.
Kabiyesi to ṣe ayẹyẹ ọjọọbi rẹ lonibonkẹlẹ laipẹ yii pẹlu awọn mọlẹbi rẹ tun sọ pe bi ijọba ba lee gba awọn ile ijo ati awọn otẹẹli lati ṣilekun wọn silẹ fun awọn onibaara wọn, o ni eyi yoo tubọ mu ki ọrọ ifipabanilopọ dinku nilẹ wa.	Kábíyèsí tó ṣe ayẹyẹ ọjọ́ọ̀bí rẹ̀ lóníbòńkẹ́lẹ́ láìpẹ́ yìí pẹ̀lú àwọn mọ̀lẹ́bí rẹ̀ tún sọ pé bí ìjọba bá leè gba àwọn ilé ìjo àti àwọn òtẹ́ẹ̀lì láti ṣílèkùn wọn sílẹ̀ fún àwọn oníbáárà wọn, ó ní èyí yóò túbọ̀ mú kí ọ̀rọ̀ ìfipábánilòpọ̀ dínkù nílẹ̀ wa.
Bi ijọba ba lee ṣi awọn ile igbafẹ wa, paapaa awọn ile ijọ ati otẹẹli, awọn ifipabanilopọ to wọpọ lasiko yii yoo dinku.	“Bí ìjọba bá leè ṣí àwọn ilé ìgbafẹ́ wa, pàápàá àwọn ilé ìjọ àti òtẹ́ẹ̀lì, àwọn ìfipábánilòpọ̀ tó wọ́pọ̀ lásìkò yìí yóò dínkù.
Olomide tun ni asiko ti to lati kede aawẹ ati adura ọlọjọ mẹta lati kasẹ arun naa kuro nilẹ patapata.	”Olómidé tún ní àsìkò ti tó láti kéde ààwẹ̀ àti àdúrà ọlọ́jọ́ mẹ́ta láti kásẹ̀ àrùn náà kúrò nílẹ̀ pátápátá.
O ni ohun kan ṣoṣo to le ka kinni ọhun kuro nilẹ niyi.	Ó ní ohun kan ṣoṣo tó le ka kinní ọ̀hún kúrò nílẹ̀ nìyí.
Bakan naa lo tun pe ijọba nija lati tubọ sa ipa wọn lọna to le mu ki opin de ba wahala arun naa kiakia, nitori ofin konile-o-gbele tijọba ṣe n mu akoba wa fun ọrọ aje wa, nitori awọn mẹkunnu ti iya njẹ pupọ.	Bákan náà ló tún pe ìjọba níjà láti túbọ̀ sa ipá wọn lọ́nà tó le mú kí òpin dé bá wàhálà àrùn náà kíàkíà, nítorí òfin kónílé-ó-gbélé tíjọba ṣe ń mú àkóbá wá fún ọrọ̀ ajé wa, nítorí àwọn mẹ̀kúnnù tí iyà ńjẹ púpọ̀.
Jiipu ti wọn ni ki Ayọkunle fọ lo ji gbe, lọwọ ba tẹ ẹ	Jíìpù tí wọ́n ní kí Ayọ̀kúnlé fọ̀ ló jí gbé, lọwọ́ bá tẹ̀ ẹ́
Ọmọkunrin kan ti wọn gba siṣẹ lati maa ba wọn fọ mọto ti ji ọkan ninu mọto awọn onibaara gbe lọ, ṣugbọn ọwọ awọn ọlọpaa ti tẹ ọmọkunrin ọhun bayii.	Ọmọkùnrin kan tí wọ́n gbà síṣẹ́ láti máa bá wọn fọ mọ́tò ti jí ọ̀kan nínú mọ́tò àwọn oníbàárà gbé lọ, ṣùgbọ́n ọwọ́ àwọn ọlọ́pàá ti tẹ ọmọkùnrin ọ̀hún báyìí.
Idris Ayọkunle lorukọ rẹ, ẹni ọdun mejidinlaaadọta lọmọkunrin naa, jiipu Ford onibaara kan lo ji gbe lọ, lẹyin to fọ mọto naa tan.	Idris Ayọ̀kúnlé lorúkọ rẹ̀, ẹni ọdún méjìdínláàádọ́ta lọmọkùnrin náà, jíìpù Ford oníbàárà kan ló jí gbé lọ, lẹ́yìn tó fọ mọ́tò náà tán.
Ohun ti Aṣejere gbọ gan an ni pe, Ayọkunle ko ti i lo ju oṣu kan lọdọ ọga rẹ nibi to ti n fọ mọto ni ibusọ Jimo, ni Ṣaṣa, lEkoo, ki jiipu ọhun too ranju mọ ọn, toun naa si da a bi ọgbọn lọjọ Fraide, ọjọ kẹrin, oṣu yii ni nnkan bii aago mẹjọ kọja diẹ lalẹ.	Ohun tí Àṣejèrè gbọ́ gan an ni pé, Ayọ̀kúnlé kò tí ì lò ju oṣù kan lọ́dọ̀ ọ̀gá rẹ̀ níbi tó ti ń fọ mọ́tò ní ibùsọ̀ Jímò, ní Ṣáṣá, l’Ékòó, kí jíìpù ọ̀hún tóó ranjú mọ́ ọn, tóun náà sì da a bí ọgbọ́n lọ́jọ́ Fráìde, ọjọ́ kẹrin, oṣù yìí ní nǹkan bíi aago mẹ́jọ kọjá díẹ̀ lálẹ́́.
Asiko tawọn ọlọpaa n ṣiṣẹ wọn lọwọ ni Ayọkunle lọọ ko si wọn lọwọ, a gbọ pe bo ti ri awọn ọlọpaa bayii lọọọkan lara rẹ ko ti balẹ mọ, bi ara ṣe fu awọn agbofinro yii niyẹn, ti wọn si bẹrẹ ayẹwo nipa rẹ, ko too di pe wọn ka a pe alọkolohunkigbe ni.	Àsìkò táwọn ọlọ́pàá ń ṣiṣẹ́ wọn lọ́wọ́ ni Ayọ̀kúnlé lọọ kó sí wọn lọ́wọ́, a gbọ́ pé bó ti rí àwọn ọlọ́pàá báyìí lọ́ọ̀ọ́kán lara rẹ̀ kò ti balẹ̀ mọ́, bí ara ṣe fu àwọn agbófinró yìí nìyẹn, tí wọ́n sì bẹ̀rẹ̀ àyẹ̀wò nípa rẹ̀, kó tóó di pé wọ́n ká a pé alọkólóhunkígbe ni.
Ninu alaye ti Ọgbẹni Abimbọla Oyeyẹmi ṣe fun awọn oniroyin, nigba ti awọn ọlọpaa naa beere awọn iwe jiipu ọhun lọwọ rẹ, ko ri nnkan sọ, n lawọn yẹn ba ru u lọ si teṣan wọn ni Ọdẹda, lAbẹokuta.	Nínú àlàyé tí Ọ̀gbẹ́ni Abímbọ́lá Oyèyẹmí ṣe fún àwọn oníròyìn, nígbà tí àwọn ọlọ́pàá náà béèrè àwọn ìwé jíìpù ọ̀hún lọ́wọ́ rẹ̀, kò rí nǹkan sọ, n làwọn yẹn bá rù ú lọ sí téṣàn wọn ní Ọdẹ́dá, l’Ábẹ́òkúta.
Igba ti wọn mu u debẹ, ni ọga teṣan naa, iyẹn DPO, Ajayi Williams, ba bẹrẹ ifọrọwerọ pẹlu rẹ, ninu ibeere naa ni wọn ti mọ pe o ji mọto naa gbe ni.	Ìgbà tí wọ́n mú u débẹ̀, ni ọ̀gá téṣàn náà, ìyẹn DPO, Àjàyí Williams, bá bẹ̀rẹ̀ ìfọ̀rọ̀wérọ̀ pẹ̀lú rẹ̀, nínú ìbéèrè náà ni wọ́n ti mọ̀ pé ó jí mọ́tò náà gbé ni.
Igba to n lọ si Ibadan, nibi to ti fẹẹ lọọ ta mọto naa lawọn ọlọpaa ti da a duro, ti wọn si mu u.	‘Ìgbà tó ń lọ sí Ìbàdàn, níbi tó ti fẹ́ẹ́ lọọ ta mọ́tò náà làwọn ọlọ́pàá ti dá a dúró, tí wọn sì mú u.
 Oyeyẹmi lo sọ bẹẹ.	” Oyèyẹmí ló sọ bẹ́ẹ̀.
A gbọ pe obinrin kan, Arabinrin Ṣofidiya Tosin lo ni mọto naa, lojuẹsẹ niyẹn si ti fọrọ naa to awọn ọlọpaa Ṣaṣa ni Eko leti pe wọn ti ji mọto oun lọ.	A gbọ́ pé obìnrin kan, Arábìnrin Ṣófídíyà Tósìn ló ni mọ́tò náà, lójúẹsẹ̀ nìyẹn sì ti fọ̀rọ̀ náà tó àwọn ọlọ́pàá Ṣáṣá ní Èkó létí pé wọ́n ti jí mọ́tò oun lọ.
Lọrọ kan ṣa, wọn ti taari Ayọkunle lọ si ọdọ awọn ọtẹlẹmuyẹ ni Eleweran, ibẹ ni awọn oniwadii ti tẹ siwaju pẹlu iwadii wọn titi wọn a fi gbe e lọ sileẹjọ.	Lọ́rọ̀ kan ṣá, wọ́n ti taarí Ayọ̀kúnlé lọ sí ọ̀dọ̀ àwọn ọ̀tẹlẹ̀múyẹ́ ní Eléwéran, ibẹ̀ ni àwọn oníwadìí ti tẹ̀ síwájú pẹ̀lú ìwadìí wọn títí wọ́n á fi gbé e lọ síléẹjọ́.
AWORAN: Bọọsi olowo iyebiye, atawọn nnkan tawọn janduku dana sun ree	ÀWÒRÁN: Bọ́ọ̀sì olówó iyebíye, àtàwọn nǹkan táwọn jàndùkù dáná sun rèé
Diẹ lara awọn nnkan tawọn janduku dana sun lasiko ifẹhonu han ree.	Díẹ̀ lára àwọn nǹkan táwọn jàǹdùkú dáná sun lásìkò ìfẹ̀hónú hàn rèé.
Lara awọn dukia ijọba to bajẹ naa ni teṣan ọlọpaa, awọn bọọsi olowo iyebiye taa mọ si BRT, ileeṣẹ awọn VIO to wa ni Ojodu Berger ati bẹẹ bẹẹ lọ.	Lára àwọn dúkìá ìjọba tó bàjẹ́ náà ni téṣàn ọlọ́pàá, àwọn bọ́ọ̀sì olówó iyebíye taa mọ̀ sí BRT, iléeṣẹ́ àwọn VIO tó wà ní Òjòdú Berger àti bẹ́ẹ̀ bẹ́ẹ̀ lọ.
Laarọ oni ni Gomina Babajide Sanwo-Olu ṣabewo si gbogbo ibi ti wọn ti dana sun dukia naa.	Láàrọ̀ òní ni Gómìnà Babájídé Sanwó-Olú ṣàbèwò sí gbogbo ibi tí wọ́n ti dáná sun dúkìá náà.
Ẹgbẹ APC lEkiti ni ki Fayẹmi dupo Aarẹ lọdun 2023	Ẹgbẹ́ APC l’Ékìtì ní kí Fáyẹmí dupò Ààrẹ lọ́dún 2023
Ẹgbẹ oṣelu APC nipinlẹ Ekiti ti ni ki Gomina Kayọde Fayẹmi dupo Aarẹ orilẹ-ede yii lọdun 2023.	Ẹgbẹ́ òṣèlú APC nípínlẹ̀ Èkìtì ti ní kí Gómìnà Káyọ̀dé Fáyẹmí dupò Ààrẹ orílẹ̀-èdè yìí lọ́dún 2023.
Paul Ọmọtọṣọ, ti i ṣe adele alaga ẹgbẹ oṣelu APC nipinlẹ Ekiti lo sọ fawọn oniroyin lopin ọsẹ yii pe, oun atawọn ọmọ ẹgbẹ oun ṣetan lati fi tipa-tipa mu Gomina Fayẹmi waa dupo Aarẹ lọdun 2023, nitori iṣẹ takuntakun to ti ṣe fẹgbẹ naa.	Paul Ọmọ́tọ́ṣọ̀, tí í ṣe adelé alága ẹgbẹ́ òṣèlú APC nípínlẹ̀ Èkìtì ló sọ fáwọn oníròyìn lópin ọ̀sẹ̀ yìí pé, òun àtàwọn ọmọ ẹgbẹ́ òun ṣetán láti fi tipá-tipá mú Gómìnà Fáyẹmí wáá dupò Ààrẹ lọ́dún 2023, nítorí iṣẹ́ takuntakun tó ti ṣe fẹ́gbẹ́ náà.
Alukoro ẹgbẹ naa, Ade Ajayi, lo sọrọ yii di mimọ laipẹ yii lorukọ alaga naa.	Alukoro ẹgbẹ́ náà, Adé Àjàyí, ló sọ̀rọ̀ yìí di mímọ̀ láìpẹ́ yìí lórúkọ alága náà.
Bẹẹ o ba gbagbe, laipẹ yii lawọn oloṣelu kan naa sọ pe awọn fẹ ki Bọla Tinubu naa dupo Aarẹ lọdun 2023, koda ọmọ ẹgbẹ oṣelu APC nipinle Ekiti lẹni to dari ẹgbẹ naa, Sẹnetọ Dayọ Adeyẹye.	Bẹ́ẹ́ ò bá gbàgbé, láìpẹ́ yìí làwọn olóṣèlú kan náà sọ pé àwọn fẹ́ kí Bọ́lá Tinúbú náà dupò Ààrẹ lọ́dún 2023, kódà ọmọ ẹgbẹ́ òṣèlú APC nípínlè Èkìtì lẹni tó darí ẹgbẹ́ náà, Sẹnetọ Dayọ̀ Adéyẹyè.
Ẹkunrẹrẹ iroyin yii n bọ lọna.	Ẹ̀kúnrẹ́rẹ́ ìròyìn yìí ń bọ̀ lọ́nà.
Ọja Katangowa maa pari laipẹ, a o ni fohunkohun du ẹnikan  Famuyiwa	Ọjà Kàtàngòwá máa parí láìpẹ́, a ò ní fohunkóhun du ẹnìkan – Fámúyíwá
Alaga tuntun ti a ṣẹṣẹ ṣebura fun ni agbegbe idagbasoke Agbado Oke Odo, Ọnarebu David Famuyiwa, ti mu u da awọn ọlọja Katangowa loju pe ko sẹni ti ko ni i ri isọ ati ṣọọbu gba ninu awọn ọja tuntun ti difẹlọpa fẹẹ kọ fun wọn lagbegbe naa.	Alága tuntun tí a ṣẹ̀ṣẹ̀ ṣèbúra fún ní agbègbè ìdàgbàsókè Àgbàdo Òkè Odò, Ọnarébù David Fámúyíwá, ti mú u dá àwọn ọlọ́jà Kàtàngòwá lójú pé kò sẹ́ni tí kó nì í rí ìsọ̀ àti ṣọ́ọ̀bù gbà nínú àwọn ọjà tuntun tí dìfẹ́lọ́pà fẹ́ẹ́ kọ́ fún wọn lágbègbè náà.
Famuyiwa sọrọ yii nigba to n ba Aṣejere sọrọ nileejọba ni Alausa, Ikeja, lEkoo, lọsẹ to kọja nigba ti gomina ṣebura fun un tan.	Fámúyíwá sọ̀rọ̀ yìí nígbà tó ń bá Àṣejèrè sọ̀rọ̀ níléèjọba ní Aláùsá, Ìkejà, l’Ékòó, lọ́sẹ̀ tó kọjá nígbà tí gómìnà ṣèbúra fún ún tán.
Nigba to n sọrọ o ni, oun ti ṣepade pẹlu difẹlọpa to n kọ ọja naa lọwọ, bẹẹ lo si ti ṣeleri pe oun maa pari kikọ ọja naa laipẹ, awọn si ti mu u da gbogbo awọn to n ṣe kara-kata nibẹ loju pe ko sẹni ti ko ni ri nnkan gba ninu ọja naa.	Nígbà tó ń sọ̀rọ̀ ó ní, òun ti ṣèpàdé pẹ̀lú dìfẹ́lọ́pà tó ń kọ́ ọjà náà lọ́wọ́, bẹ́ẹ̀ ló sì ti ṣèlérí pé òun máa parí kíkọ́ ọjà náà láìpẹ́, àwọn sì ti mú u dá gbogbo àwọn tó ń ṣe kárà-kátà níbẹ̀ lójú pé kò sẹ́ni tí kò ní rí nǹkan gbà nínú ọjà náà.
O tun mẹnuba a pe awọn maa pari ọja naa laipẹ, awọn ko ni i fi falẹ rara.	Ó tún mẹ́nubà á pé àwọn máa parí ọjà náà láìpẹ́, àwọn kò ní í fi falẹ̀ rárá.
O dupẹ lọwọ Ọlọrun fun asiko naa, bẹẹ lo si tun ba awọn mọlẹbi Ọgbẹni Augustine Arogundade kẹdun.	Ó dúpẹ́ lọ́wọ́ Ọlọ́run fún àsìkò náà, bẹ́ẹ̀ ló sì tún bá àwọn mọ̀lẹ́bí Ọ̀gbẹ́ni Augustine Arógundádé kẹ́dùn.
Lọna mi in, ọmọ alaga ana nijọba ibilẹ naa, iyẹn Oloogbe Augustine Arogundade; Adedeji Arogundade sọ pe oun dupẹ pe baba oun ko farako ninu iwa ibajẹ tabi ohun abuku kan to maa n saaba ṣẹlẹ si awọn oloṣelu ti wọn wa lori ipo.	Lọ́nà mí ìn, ọmọ alága àná níjọba ìbílẹ̀ náà, ìyẹn Olóògbé Augustine Arógundádé; Adédèjì Arógundádé sọ pé òun dúpẹ́ pé bàbá òun kò farakó nínú ìwà ìbàjẹ́ tàbí ohun àbùkù kan tó máa ń sáábà ṣẹlẹ̀ sí àwọn olóṣèlú tí wọ́n wà lórí ipò.
Adedeji sọrọ yii nibi ayẹyẹ ti wọn ṣe folooogbe naa ni Aboru lọsẹ to kọja yii.	Adédèjì sọ̀rọ̀ yìí níbi ayẹyẹ tí wọ́n ṣe fólóòògbé náà ní Abórù lọ́sẹ̀ tó kọjá yìí.
Ọmọkunrin naa ni iku baba oun mu ki oun barajẹ pupọ, ṣugbọn ohun tawọn eeyan n sọ nipa oloogbe naa fihan pe baba oun gbe igbe aye to dara.	Ọmọkùnrin náà ní ikú bàbá òun mú kí òun barajẹ́ púpọ̀, ṣùgbọ́n ohun táwọn èèyàn ń sọ́ nípa olóògbé náà fihàn pé bàbá òun gbé ìgbé ayé tó dára.
Inu oṣu kẹfa to kọja yii ni Oloogbe Augustine Arogundade, to jẹ alaga kansu naa tẹlẹ jade laye.	Inú oṣù kẹfà tó kọjá yìí ni Olóògbé Augustine Arógundádé, tó jẹ́ alága káńsù náà tẹ́lẹ̀ jáde láyé.
Ohun tofin si sọ ni pe, igbakeji rẹ lo maa rọpo rẹ.	Ohun tófin sì sọ ni pé, igbákejì rẹ̀ ló máa rọ́pò rẹ̀.
Ijọba ko nifẹẹ siwa jibiti ti wọn n ṣe fawọn agbalẹ oju-titi  Ọdumboni	Ìjọba kò nífẹ̀ẹ́ síwà jìbìtì tí wọ́n ń ṣe fáwọn agbálẹ̀ ojú-títì – Ọdumboni
Laipẹ yii lawọn agbalẹ oju titi ti wọn n ṣiṣẹ pẹlu ajẹ LAWMA, iyẹn ajọ kọlẹ-kodọti ipinlẹ Eko fẹhonu wọn han lori owo oṣu ti wọn nijọba n jẹ awọn.	Láìpẹ́ yìí làwọn agbálẹ̀ ojú títì tí wọn ń ṣiṣẹ́ pẹ̀lú ajẹ LAWMA, ìyẹn àjọ kọ́lẹ̀-kódọ̀tí ìpínlẹ̀ Èkó fẹ̀hónú wọn hàn lórí owó oṣù tí wọn níjọba ń jẹ àwọn.
Adele ajọ naa, Ọgbẹni Ibrahim Ọdumboni, ba awọn oniroyin sọrọ nipa ẹsun ti wọn fi kan ajọ naa.	Adelé àjọ náà, Ọ̀gbẹ́ni Ibrahim Ọdumboni, bá àwọn oníròyìn sọ̀rọ̀ nípa ẹ̀sùn tí wọ́n fi kan àjọ náà.
Ohun to ba awọn oniroyin sọ ree, gẹgẹ bi OJUOLUWAKOTIMI OLUṢINA ti kọ ọ silẹ.	Ohun tó bá àwọn oníròyìn sọ rèé, gẹ́gẹ́ bí OJÚOLÚWAKÒTÌMÍ OLÚṢÍNÀ ti kọ ọ́ sílẹ̀.
Wọn fẹsun kan yin pe owo oṣu mẹfa le jẹ awọn agbalẹ oju titi, ṣe bẹẹ ni?	Wọ́n fẹ̀sùn kàn yín pé owó oṣù mẹ́fà le jẹ àwọn agbálẹ̀ ojù títí, ṣé bẹ́ẹ̀ ni?
Ko soootọ nibẹ, ayederu iroyin ni, irọ funfun balau ni.	Kò sóòótọ́ níbẹ̀, ayédèrú ìròyìn ni, irọ́ funfun báláú ni.
Ṣe la pin gbogbo awọn ijọba ibilẹ ati agbegbe idagbasoke taa ni lEkoo, lẹyin naa la tun pin kansu kọọkan si isọri, isọri kọọkan waa ni aṣoju tabi agbaṣẹṣe to n bojuto wọn.	Ṣe la pín gbogbo àwọn ìjọba ìbílẹ̀ àti agbègbè ìdàgbàsókè táa ní l’Ékòó, lẹ́yin náà la tún pín káńsù kọ̀ọ̀kan sí ìsọ̀rí, ìsọ̀rí kọ̀ọ̀kan wáá ní aṣojú tàbí agbaṣẹ́ṣe tó ń bójútó wọn.
Awọn agbaṣẹṣe wọnyi lo gba awọn agbalẹ ọhun sẹnu iṣẹ, iṣẹ tiwa ni lati bojuto iṣẹ gbogbo wọn.	Àwọn agbaṣẹ́ṣe wọ̀nyí ló gba àwọn agbálẹ̀ ọ̀hún sẹ́nu iṣẹ́, iṣẹ́ tiwa ni láti bójútó iṣẹ́ gbogbo wọn.
Bakan naa la tun ṣakiyesi pe ojoojumọ lowo awọn agbaṣẹṣe naa n ga si i, ko si mu inu gomina dun rara, ni wọn ba ni ka ṣayewo iwe owo gbogbo wọn.	Bákan náà la tún ṣàkíyèsí pé ojoojúmọ́ lówó àwọn agbaṣẹ́ṣe náà ń ga sí i, kò sì mú inú gómìnà dùn rárá, ni wọ́n bá ní ká ṣàyèwò ìwé owó gbogbo wọn.
Nitori naa, iṣe ti gomina gbe le wa lọwọ la bojuto.	Nítorí náà, iṣé tí gómìnà gbé lé wa lọ́wọ́ la bójútó.
Nigba ti mo gbaṣẹ, oṣu meji pere la n jẹ, gomina fun wa lowo oṣu kan.	Nígbà tí mo gbàṣẹ, oṣù méjì péré la ń jẹ, gómìnà fún wa lówó oṣù kan.
Ohun ti mo fẹ ki ẹ mọ ni pe, o niye tijọba ṣeto lati maa san fun awọn agbaṣẹṣe yii, bo ba ju bẹẹ lọ, a gbọdọ jokoo mọ idi to fi ri bẹẹ.	Ohun tí mo fẹ́ kí ẹ mọ̀ ni pé, ó níye tíjọba ṣètò láti máa san fún àwọn agbaṣẹ́ṣe yìí, bó bá jù bẹ́ẹ̀ lọ, a gbọdọ̀ jókòó mọ ìdí tó fi rí bẹ́ẹ̀.
Wọn fẹsun kan yin pe ẹ n dunkooko mọ awọn kan, ṣe bẹẹ ni?	Wọ́n fẹ̀sùn kàn yín pé ẹ ń dúnkookò mọ́ àwọn kan, ṣé bẹ́ẹ̀ ni?
Irọ funfun balau niyẹn naa.	Irọ́ funfun báláú níyẹn náà.
Loootọ nigba ti mo bẹrẹ iṣẹ, emi naa mọ pe ko le rọrun fun wa lati maa ṣe ohun taa n ṣe tẹlẹ ni LAWMA, ko le ṣiṣẹ.	Lóòótọ́ nígbà tí mo bẹ̀rẹ̀ iṣẹ́, èmi náà mọ̀ pé kò lè rọrùn fún wa láti máa ṣe ohun táa ń ṣe tẹ́lẹ̀ ni LAWMA, kó le ṣiṣẹ́.
Gomina lo ni ka ṣayẹwo iwe owo taa ba nilẹ.	Gómìnà ló ní ká ṣàyẹ̀wò ìwé owó taa bá nílẹ̀.
Lẹyin taa ṣayẹwo yii la ṣakiyesi pe ọpọ awọn agbaṣẹṣe ni wọn ko sootọ pẹlu ijọba, owo gọbọi ni wọn gba lorukọ awọn oṣiṣẹ wọn, bẹẹ ni wọn tun n gbowo fun awọn ti ko ṣiṣẹ, bẹẹ owo binti ni wọn n fun awọn oṣiṣẹ wọn.	Lẹ́yìn taa ṣàyẹ̀wò yìí la ṣàkíyèsí pé ọ̀pọ̀ àwọn agbaṣẹ́ṣe ni wọ́n kò sòótọ́ pẹ̀lú ìjọba, owó gọbọi ni wọ́n gbà lórúkọ àwọn òṣìṣẹ́ wọn, bẹ́ẹ̀ ni wọ́n tún ń gbowó fún àwọn tí kò ṣiṣẹ́, bẹ́ẹ̀ owó bíntí ni wọ́n ń fún àwọn òṣìṣẹ́ wọn.
Ẹgbẹrun lọna Ẹẹdẹgbẹta naira lawọn kan n san, awọn mi in n san ẹgbẹrun mejila, bẹẹ lawọn kan n san ẹgbẹrun mẹẹẹdogun.	Ẹgbẹ̀rún lọ́nà Ẹ̀ẹ́dẹ̀gbẹ̀ta náírà làwọn kan ń san, àwọn mí ìn ń san ẹgbẹ̀rún méjìlá, bẹ́ẹ̀ làwọn kan ń san ẹgbẹ̀rún mẹ́ẹ̀ẹ́dógún.
Bẹẹ ẹgbẹrun mẹẹẹdọgbọn nijọba ṣeto fun awọn agbalẹ, ti awọn alakooso wọn n gba ẹgbẹrun lọna ogoji naira.	Bẹ́ẹ̀ ẹgbẹ̀rún mẹ́ẹ̀ẹ́dọ́gbọ̀n nìjọba ṣètò fún àwọn agbálẹ̀, tí àwọn alákòóso wọn ń gba ẹgbẹ̀rún lọ́nà ogójì náírà.
Ṣe ẹ ri i pe irẹjẹ nla niyẹn.	Ṣé ẹ rí i pé ìrẹ́jẹ ńlá nìyẹn.
Koda nigba tawọn ayẹwe-owo de Ikorodu, ọpọ awọn ti wọn sọ fun wa pe wọn n ṣiṣẹ, ti wọn n forukọ wọn gba owo ni ko ri bẹẹ.	Kódà nígbà táwọn ayẹ̀wé-owò dé Ìkòròdú, ọ̀pọ̀ àwọn tí wọ́n sọ fún wa pé wọ́n ń ṣiṣẹ́, tí wọ́n ń forúkọ wọn gba owó ni kò rí bẹ́ẹ̀.
Ọkan ninu awọn tọrọ kan yii, Arabinrin Ọla William ti wọn n pe ni Iron Lady tiẹ sọ pe bi ẹni fẹẹ gbẹsan lara oun ni nnkan ti ajọ LAWMA fẹẹ ṣe foun, ṣe bẹẹ ni?	Ọ̀kan nínú àwọn tọ́rọ̀ kàn yìí, Arábìnrin Ọlá William tí wọ́n ń pè ní Iron Lady tiẹ̀ sọ pé bí ẹni fẹ́ẹ́ gbẹ̀san lára òun ni nǹkan tí àjọ LAWMA fẹ́ẹ́ ṣe fóun, ṣé bẹ́ẹ̀ ni?
A o le maa tahun pẹlu obinrin yii ninu iwe iroyin, o jẹ ọkan ninu awọn taa gbe iṣẹ fun.	A ò lè máa tahùn pẹ̀lú obìnrin yìí nínú ìwé ìròyìn, ó jẹ́ ọ̀kan nínú àwọn taa gbé iṣẹ́ fún.
Ko si ọrọ ẹsan kankan ninu ohun to n ṣẹlẹ yii o, ayẹwo iwe owo lasan ni, a fẹẹ mọ bi iṣẹ ṣe n lọ lajọ LAWMA ni.	Kò sí ọ̀rọ̀ ẹ̀san kankan nínú ohun tó ń ṣẹlẹ̀ yìí o, àyẹ̀wò ìwé owó lásán ni, a fẹ́ẹ́ mọ bí iṣẹ́ ṣe ń lọ lájọ LAWMA ni.
Wọn lẹyin naa fẹẹ paarọ aṣọ awọn agbalẹ oju titi, ki lẹ ro debẹ?	Wọ́n lẹ́yin náà fẹ́ẹ́ pààrọ̀ aṣọ àwọn agbálẹ̀ ojú títì, kí lẹ rò débẹ̀?
Ọkan lara awọn atunto taa fẹẹ mu ba ajọ LAWMA niyẹn.	Ọ̀kan lára àwọn àtúntò taa fẹ́ẹ́ mú bá àjọ LAWMA nìyẹn.
Alawọ ewe laa n lo tẹlẹ, ṣugbọn alawọ omi ọsan ti ileefowopamọ Sterling ṣeto fun wa yẹn dara pupọ.	Aláwọ̀ ewé laa ń lò tẹ́lẹ̀, ṣùgbọ́n aláwọ̀ omi ọsàn ti iléèfowópamọ́ Sterling ṣètò fún wa yẹn dára púpọ̀.
O ba igba mu, alapa kekere yẹn ko dara to.	Ó bá ìgbà mu, alápá kékeré yẹn kò dára tó.
Bakan naa la tun fẹẹ gbogun ti awọn to n lo aṣọ LAWMA lati hu iwa ibi tabi ṣiṣẹ to lodi sofin.	Bákan náà la tún fẹ́ẹ́ gbógun ti àwọn tó ń lo aṣọ LAWMA láti hu ìwà ibi tàbí ṣiṣẹ́ tó lòdì sófin.
Lati asiko yii lọ, orukọ oṣiṣẹ maa wa lara yunifọọmu rẹ, ka le ba ẹni ba ṣe wi.	Láti àsìkò yìí lọ, orúkọ òṣìṣẹ́ máa wà lára yúnífọ́ọ̀mù rẹ̀, ká le bá ẹni bá ṣè wí.
Ẹ jẹ ka mọ diẹ nipa yin?	Ẹ jẹ́ ká mọ díẹ̀ nípa yín?
Orukọ mi ni Ibrahim Adejuwọn Ọdumboni, mo dupẹ lọwọ Gomina Babajide Sanwo-Olu ti wọn yan mi sipo ọga agba ajọ LAWMA.	Orúkọ mi ni Ibrahim Adéjùwọ́n Ọdúmboni, mo dúpẹ́ lọ́wọ́ Gómìnà Babájídé Sanwó-Olú tí wọn yàn mí sípò ọ̀gá àgbà àjọ LAWMA.
Mo kawe kaakiri, mo si tun ṣiṣẹ kaakiri, niluu oyinbo ati nilẹ wa nibi.	Mo kàwé káàkiri, mo sì tún ṣiṣẹ́ káàkiri, nílùú òyìnbó àti nílẹ̀ wa níbí.
IJAMBA INA IJU: Aadọta eeyan farapa yanna-yanna; ṣọọṣi kan, pẹlu mọto rẹpẹtẹ naa jọna raurau	ÌJÀM̀BÁ INÁ ÌJÚ: Àádọ́ta èèyàn farapa yánna-yànna; ṣọ́ọ̀ṣì kan, pẹ̀lú mọ́tò rẹpẹtẹ náà jọ́ná ráúráú
Aadọta eeyan lo farapa ninu ijamba afẹfẹ gaasi to waye ni agbegbe Iju nijọba ibilẹ Ifakọ Ijaye lọọsan oni, lEkoo.	Àádọ́ta èèyàn ló farapa nínú ìjàm̀bá afẹ́fẹ́ gáàsì tó wáyé ní àgbègbè Ìjú níjọba ìbílẹ̀ Ìfàkọ̀ Ìjàyè lọ́ọ́sán òní, l’Ékòó.
Bẹẹ ni ṣọọṣi kan, ile meji ati mọto rẹpẹtẹ jọna rau rau Bo tiẹ jẹ pe ọgbọn eeyan lawọn oṣiṣẹ ijọba sọ pe wọn farapa ninu ijamba naa, wọn ni awọn ọkunrin tiye wọn jẹ ogun, ati obinrin tiye wọn jẹ mẹwaa ni wọn farapa ninu ijamba naa, ṣugbọn iwadii fi ye wa pe aadọta eeyan lo faragba ninu ijamba naa, ṣugbọn ko mu ẹmi ẹnikan lọ.	Bẹ́ẹ̀ ni ṣọ́ọ̀ṣì kan, ilé méjì àti mọ́tò rẹpẹtẹ jọ́ná ráú ráú Bó tiẹ̀ jẹ́ pé ọgbọ̀n èèyàn làwọn òṣìṣẹ́ ìjọba sọ pé wọ́n farapa nínú ìjàm̀bá náà, wọ́n ní àwọn ọkùnrin tíye wọn jẹ́ ogún, àti obìnrin tíye wọ́n jẹ́ mẹ́wàá ni wọ́n farapa nínú ìjàm̀bá náà, ṣùgbọ́n ìwádìí fi yé wa pé àádọ́ta èèyàn ló faragbá nínú ìjàm̀bá náà, ṣùgbọ́n kò mú ẹ̀mí ẹnìkan lọ.
Ninu atẹjade kan ti Ọgbẹni Nosa Okunbor, to jẹ alukoro ileeṣẹ pajawiri ipinlẹ Eko, lo sọrọ naa di mimọ fawọn oniroyin.	Nínú àtẹ̀jáde kan tí Ọ̀gbẹ́ni Nosa Okunbor, tó jẹ́ alukoro iléeṣẹ́ pàjáwìrì ìpínlẹ̀ Èkó, ló sọ̀rọ̀ náà di mímọ̀ fáwọn oníròyìn.
Lati Alagbada ti gbominira	Láti Alágbádá ti gbòmìnira
Ileẹjọ giga kan nipinlẹ Eko, ti paṣẹ pe ki wọn yọnda gbajumọ purodusa awọn elere, Alaaji Lateef Alagbada, ko maa lọ sile rẹ lalaafia.	Iléẹjọ́ gíga kan nípínlẹ̀ Èkó, ti pàṣẹ̀ pé kí wọ́n yọ̀ǹda gbajúmọ̀ pùròdúsà àwọn eléré, Àlàájì Lateef Alágbádá, kó máa lọ sílé rẹ̀ lálàáfíà.
Alagbada ni awọn ọlọpaa ọtẹlẹmuyẹ ilu oyinbo, ti wọn n pe ni Interpol fẹẹ gbe lọ silẹẹ Amẹrika lori ẹsun oogun oloro to n ṣowo rẹ, eyi ti wọn fi kan an.	Alágbádá ní àwọn ọlọ́pàá ọ̀tẹlẹ̀múyẹ́ ìlú òyìnbó, tí wọ́n ń pè ní Interpol fẹ́ẹ́ gbe lọ sílẹ̀ẹ̀ Amẹ́ríkà lórí ẹ̀sùn òògùn olóró tó ń ṣòwò rẹ̀, èyí tí wọ́n fi kàn án.
Alagbada ni purodusa to ṣiṣẹ Oloogbe Alaaji Agba, Sikiru Ayinde Barrister, atawọn olorin nla ilẹ wa nigba kan ri.	Alágbádá ni pùròdúsà tó ṣiṣẹ́ Olóògbé Àlàájì Àgbà, Síkírù Àyìndé Barrister, àtàwọn olórin ńlá ilẹ̀ wa nígbà kan rí.
Ninu idajọ ileẹjọ naa, ti Adajọ Sule Hassan dari lo paṣẹ naa ninu ẹjọ ti Ọmọwe Babatunde Oni, agbẹjọro Alagbada pe.	Nínú ìdájọ́ iléẹjọ́ náà, tí Adájọ́ Sule Hassan darí ló pàṣẹ náà nínú ẹjọ́ tí Ọ̀mọ̀wé Babátúndé Òní, agbẹjọ́rò Alágbádá pé.
Adajọ Hassan ti kọkọ paṣẹ pe ki awọn ọlọpaa Interpol maa mu Alagbada lọ silẹẹ Amẹrika ki wọn lọọ ṣedajọ rẹ.	Adájọ́ Hassan ti kọ́kọ́ pàṣẹ pé kí àwọn ọlọ́pàá Interpol máa mú Alágbádá lọ sílẹ̀ẹ̀ Amẹ́ríkà kí wọ́n lọọ ṣèdájọ́ rẹ̀.
Eyi waye ninu oṣu karun un, ọdun 2020, iyẹn oṣu to kọja.	Èyí wáyé nínú oṣù karùn ún, ọdún 2020, ìyẹn oṣù tó kọjá.
Agbẹjọro ijọba lo gbe ẹjọ ọhun wa sileẹjọ.	Agbẹjọ́rò ìjọba ló gbé ẹjọ́ ọ̀hún wá síléẹjọ́.
Ẹjọ awọn agbẹjọro to fẹsun kan Alagbada ti adajọ gbọ lasiko naa lo mu ki wọn paṣẹ pe ki wọn maa gbe e lọ si Amẹrika, koda ọjọ mẹẹẹdogun ni adajọ funjọba lati gbe ọkunrin ọhun lọ si Amẹrika, ṣugbọn eyi ko waye nitori arun Korona to gba gbogbo agbaye kan.	Ẹjọ́ àwọn agbẹjọ́rò tó fẹ̀sùn kan Alágbádá tí adájọ́ gbọ́ lásìkò náà ló mú kí wọ́n pàṣẹ pé kí wọ́n máa gbé e lọ sí Amẹ́ríkà, kódà ọjọ́ mẹ́ẹ̀ẹ́dógún ni adájọ́ fúnjọba láti gbé ọkùnrin ọ̀hún lọ sí Amẹ́ríkà, ṣùgbọ́n èyí kò wáyé nítorí àrùn Kòrónà tó gba gbogbo agbayé kan.
Iru akufa wo ree!	Irú àkúfà wo rèé!
Aburo Oriṣabunmi naa tun ku lojiji	Àbúrò Òrìṣábùnmi náà tún kú lójijì
Janet Ademọla, aburo Fọlakẹ Arẹmu, gbajumọ oṣere tiata tawọn eeyan n pe ni Oriṣabunmi, ti jade laye.	Janet Adémọ́lá, àbúrò Fọlákẹ́ Àrẹ̀mú, gbajúmọ̀ òṣèré tíátà táwọn èèyàn ń pè ní Òrìṣàbùnmi, ti jáde láyé.
Lọsẹ ti ẹgbọn rẹ, Oriṣabunmi jade laye.	Lọ́sẹ̀ tí ẹ̀gbọ́n rẹ̀, Òrìṣàbùnmi jáde láyé.
Ọjọru, Wẹsde to kọja yii ni Oriṣabunmi jade laye, lẹyin ti ẹgbọn rẹ naa, Alagba Steve Oniṣọla, ku lojiji lẹni ọdun mọkanlelaadọrin.	Ọjọ́rú, Wẹ́sde tó kọjá yìí ni Òrìṣábùnmi jáde láyé, lẹ́yìn tí ẹ̀gbọ́n rẹ̀ náà, Alàgbà Steve Òníṣọlá, kú lójijì lẹ́ni ọdún mọ́kànléláàdọ́rin.
Ana, ọjọ Satide ni Janet jade laye ni tiẹ.	Àná, ọjọ́ Sátidé ni Janet jáde láyé ní tiẹ̀.
Ọrọ iku awọn ọmọ iya yii lo ti da ẹru sinu ẹbi naa, ti wọn n beere ohun to le fa iku ọmọ iya mẹta laarin oṣu kan ṣoṣo, bẹẹ lawọn eeyan naa ti n sọ pe iku akufa ni.	Ọ̀rọ̀ ikú àwọn ọmọ ìyá yìí ló ti dá ẹ̀rù sínú ẹbí náà, tí wọ́n ń béèrè ohun tó lè fa ikú ọmọ ìyá mẹ́ta láàrín oṣù kan ṣoṣo, bẹ́ẹ̀ làwọn èèyàn náà ti ń sọ pé ikú àkúfà ni.
Iba dara kijọba ṣeto ẹyawo fawa ileewe adani lasiko yii, nitọri awọn oṣiṣẹ wa   Alagba Samuel Mare	Ìbá dára kíjọba ṣètò ẹ̀yáwó fáwa iléèwé àdáni lásìkò yìí, nítọrí àwọn òṣìṣẹ́ wa  – Alàgbà Samuel Mare
Lara awọn ọrọ-aje ti arun Korona yii ṣakoba fun ni awọn ileewe adani, nitori awọn ọmọ ko lọ sileewe bẹẹ lawọn tiṣa atawọn oṣiṣẹ wọn naa ko ṣiṣẹ.	Lára àwọn ọrọ̀-ajé tí àrùn Kòrónà yìí ṣàkóbá fún ni àwọn iléèwé àdáni, nítorí àwọn ọmọ kò lọ síléèwé bẹ́ẹ̀ làwọn tíṣà àtàwọn òṣìṣẹ́ wọn náà kò ṣiṣẹ́.
Aṣejere ti ba ọkan ninu awọn onileewe ọhun, Alagba Samuel Mare, ti wọn jẹ oludasilẹ Mare Schools to wa ni Alapẹrẹ ni Ketu lEkoo sọrọ, lati mọ igbaradi wọn lati bẹrẹ iṣẹ ati bi wọn ṣe fẹẹ koju ipenija ti arun naa mu wa, paapaa julọ ohun ti ijọba le ṣe lati ran awọn ileewe adani lọwọ.	Àṣejèrè ti bá ọ̀kan nínú àwọn oníléèwé ọ̀hún, Alàgbà Samuel Mare, tí wọ́n jẹ́ olùdásílẹ̀ Mare Schools tó wà ní Alápẹ̀rẹ̀ ní Kétu l’Ékòó sọ̀rọ̀, láti mọ ìgbáradì wọn láti bẹ̀rẹ̀ iṣẹ́ àti bí wọn ṣe fẹ́ẹ́ kojú ìpèníjà tí àrùn náà mú wá, pàápàá jùlọ ohun tí ìjọba le ṣe láti ran àwọn iléèwé àdáni lọ́wọ́.
Ohun ti Alagba Samuel Mare ba SAM AKINROLE sọ ree.	Ohun tí Alàgbà Samuel Mare bá SAM AKÍNRÓLÉ sọ rèé.
Bawo le ṣe bẹrẹ ileewe yii?	Báwo le ṣe bẹ̀rẹ̀ iléèwé yìí?
A ṣakiyesi pe orukọ ṣe pataki, a o si gbọdọ mu ohun ti ko ni i ṣe pẹlu ilẹ okeere.	A ṣàkíyèsí pé orúkọ ṣe pàtàkì, a ò sì gbọdọ̀ mú ohun tí kò ní í ṣe pẹ̀lú ilẹ̀ òkèèrè.
Zenith International School la kọkọ pe e tẹlẹ, ko too di pe a mu eyi ti a n jẹ lonii, tii ṣe Mare.	Zenith International School la kọ́kọ́ pè é tẹ́lẹ̀, kó tóó di pé a mú èyí tí à ń jẹ́ lónìí, tíí ṣe Mare.
Yatọ si eyi, a tun ṣakiyesi pe oriṣii awọn eeyan mẹta lo n da ileewe silẹ, ipele kinni lawọn ti wọn fẹẹ jẹun, awọn keji ri alaafo kan, wọn si fẹẹ mu alaafo yẹn kuro, ipele kẹta ko tiẹ mọ nnkan ti wọn n pe nileewe.	Yàtọ̀ sí èyí, a tún ṣàkíyèsí pé oríṣìí àwọn èèyàn mẹ́ta ló ń dá iléèwé sílẹ̀, ìpele kínní làwọn tí wọ́n fẹ́ẹ́ jẹun, àwọn kejì rí àlààfo kan, wọ́n sì fẹ́ẹ́ mú àlààfo yẹn kúrò, ìpele kẹta kò tiẹ̀ mọ nǹkan tí wọn ń pè níléèwé.
Ipele keji ni awa wa, nitori olukọ ni wa.	Ìpele kejì ni àwá wà, nítorí olùkọ́ ni wá.
Ohun to jẹ wa logun ni bi a ṣe le kọ awọn ọmọ wa ni lẹkọọ to ye kooro, ti yoo sọ wọn di ọmọluabi lawujọ.	Ohun to jẹ́ wa lógún ni bí a ṣe lè kọ́ àwọn ọmọ wa ni lẹ́kọ̀ọ́ tó yè kooro, tí yóò sọ wọ́n di ọmọlúàbí láwùjọ.
Eyi lo fa a taa fi ni aye fawọn ọmọ lati kekere taa n pe ni Creche titi de ẹka girama.	Èyí ló fà á táa fi ní àyè fáwọn ọmọ láti kékeré táà ń pè ní Creche títí dé ẹka girama.
Igba wo lẹ bẹrẹ?	Ìgbà wo lẹ bẹ̀rẹ̀?
A ti to ọdun mejilelogun bayii, a o si bẹrẹ nitori ebi n pa wa, ṣugbọn nitori a fẹẹ kọ awọn ọmọ to ṣe e mu yangan lawujọ ni.	Á ti tó ọdún méjìlélógún báyìí, a ò sì bẹ̀rẹ̀ nítorí ebi ń pa wá, ṣùgbọ́n nítorí a fẹ́ẹ́ kọ́ àwọn ọmọ tó ṣe é mú yangàn láwùjọ ni.
Ki lẹ n ṣe lati mu ki awọn ọmọleewe yin gbaradi fun ipenija ọjọ ọla?	Kí lẹ ń ṣe láti mú kí àwọn ọmọléèwé yín gbáradì fún ìpèníjà ọjọ́ ọ̀la?
Ohun to jẹ wa logun ni bi a ṣe maa kọ awọn ọmọ wa lọna ti wọn a fi le dojukọ ohunkohun tabi ipenija nibikibi ti wọn ba wa lagbaaye.	Ohun tó jẹ wá lógún ni bí a ṣe máa kọ́ àwọn ọmọ wa lọ́nà tí wọ́n á fi lè dojúkọ ohunkóhun tàbí ìpèníjà níbikíbi tí wọn bá wà lágbàáyé.
Fun apẹẹrẹ, a lawọn ọmọ ti wọn kẹkọọjade nibi; ti wọn ti wa niluu oyinbo, nitori ẹkọ ti a fun wọn nibi.	Fún àpẹẹrẹ, a láwọn ọmọ tí wọ́n kẹ́kọ̀ọ́jáde níbí; tí wọ́n ti wà nílùú òyìnbó, nítorí ẹ̀kọ́ tí a fún wọn níbí.
Lọdọ tiwa nibi, kilaasi to ba yẹ kọmọ wa la maa fi si, obi ko le sọ fun wa ibi tọmọ oun maa wa, ohun ti wọn n ṣe niluu oyinbo niyẹn.	Lọ́dọ̀ tiwa níbí, kíláàsì tó bá yẹ kọ́mọ wà la máá fi sí, òbí kò lè sọ fún wa ibi tọ́mọ òun máa wà, ohun tí wọ́n ń ṣe nílùú òyìnbó nìyẹn.
A mọ kilaasi to yẹ kọmọ wa pẹlu ọjọ ori ẹ.	A mọ kíláàsì tó yẹ kọ́mọ wà pẹ̀lú ọjọ́ orí ẹ̀.
Awọn obi won ko si wa ba wa ri pe ohun taa n kọ ọmọ wọn ko kaju iwọn, ko ṣẹlẹ ri.	Àwọn òbí won kò sì wá bá wa rí pé ohun táa ń kọ́ ọmọ wọn kò kájú ìwọ̀n, kò ṣẹlẹ̀ rí.
Idi ni pe a maa n ronu ṣaaju akoko ni.	Ìdí ni pé a máa ń ronú ṣáájú àkókò ni.
Bakan naa ni wọn tun le ṣeto ẹyawo fun wa, owo ti ko ni ele lori ni o, ti a maa san pada, awọn nnkan ti wọn le ṣe fun wa niyẹn lati ran wa lọwọ, wọn le gba oniduuro o, ko buru.	Bákan náà ni wọ́n tún le ṣètò ẹ̀yáwó fún wa, owó tí kò ní èlé lórí ni ò, tí a máa san padà, àwọn nǹkan tí wọ́n le ṣe fún wa nìyẹn láti ràn wá lọ́wọ́, wọ́n le gba onídùúró o, kò burú.
Ju gbogbo ẹ lọ, awọn owo ori ti wọn n gba lọwọ wa, lati ijọba apapọ titi de kansu, owo tawọn yẹn tiẹ n gba lọwọ wa ti pọ ju, ẹ jẹ ki wọn ba wa ṣiṣẹ lori ẹ.	Ju gbogbo ẹ̀ lọ, àwọn owó orí tí wọ́n ń gbà lọ́wọ́ wa, láti ìjọba àpapọ̀ títí dé káńsù, owó táwọn yẹn tiẹ̀ ń gbà lọ́wọ́ wa ti pọ̀ jù, ẹ jẹ́ kí wọ́n bá wa ṣiṣẹ́ lórí ẹ̀.
Awọn nnkan yẹn n ba ọrọ-aje jẹ.	Àwọn nǹkan yẹn ń ba ọrọ̀-ajé jẹ́.
Ibo lorukọ yẹn ti jade wa?	Ibo lorúkọ yẹn ti jáde wá?
Ohun mẹrin lorukọ yii duro fun, Morals, iyẹn ni Iwa, Academic, iyẹn ni ẹkọ ti wọn wa kọ nibi, Reliability, ifọkantan ati Excellence, to duro fun Pipegede.	Ohun mẹ́rin lorúkọ yìí dúró fún, Morals, ìyẹn ni Ìwà, Academic, ìyẹn ni ẹ̀kọ́ tí wọ́n wá kọ́ níbí, Reliability, ìfọkàntán àti Excellence, tó dúró fún Pípegedé.
Gbogbo ohun taa n lo lati fi kọ awọn ọmọ wa niyẹn.	Gbogbo ohun táa ń lò láti fi kọ́ àwọn ọmọ wa nìyẹn.
Igbagbọ wa ni pe orukọ ṣe pataki ninu ohun gbogbo teeyan ba n ṣe, ohun lo fa a ti a fi mu orukọ ti a n lo.	Ìgbàgbọ́ wa ni pé orúkọ ṣe pàtàkì nínú ohun gbogbo téèyàn bá ń ṣe, òhun ló fà á tí a fi mú orúkọ tí à ń lò.
Awọn to n ba yin ṣiṣẹ pọ nibi, awọn oṣiṣẹ yin, awọn naa wa ninu awọn oluranlọwọ yin, bawo nitọju wọn lasiko yii?	Àwọn tó ń ba yín ṣiṣẹ́ pọ̀ níbí, àwọn òṣìṣẹ́ yín, àwọn náà wà nínú àwọn olùrànlọ́wọ́ yín, báwo nìtọ́jú wọn lásìkò yìí?
Ko too di asiko Korona, kii ṣohun kekere lati ṣiṣẹ ọrọ-aje niluu wa yii.	Kó tóó di àsìkò Kòrónà, kìí ṣohun kékeré láti ṣiṣẹ́ ọrọ̀-ajé nílùú wa yìí.
Wahala owo-ori oriṣii ti wọn n gba, iṣoro ohun amayedẹrun to yẹ kijọba pese, wahala awọn ijọba ibilẹ pẹlu awọn owo ti wọn n gba loorekoore.	Wàhálà owó-orí oríṣìí tí wọ́n ń gbà, ìṣòro ohun amáyédẹrùn tó yẹ kíjọba pèsè, wàhálà àwọn ìjọba ìbílẹ̀ pẹ̀lú àwọn owó tí wọ́n ń gbà lóòrèkóòrè.
Ẹni ba maa daṣẹ silẹ niluu wa yii gbọdọ mura silẹ fun awọn ipenija yii ki iṣẹ yẹn le tẹ siwaju.	Ẹni bá máa daṣẹ́ sílẹ̀ nílùú wa yìí gbọdọ̀ múra sílẹ̀ fún àwọn ìpèníjà yìí kí iṣẹ́ yẹn le tẹ̀ síwájú.
Ṣugbọn Korona yii tun jẹ ko pọ.	Ṣùgbọ́n Kòrónà yìí tún jẹ́ kó pọ̀.
Ẹyin naa mọ pe ko si aye fun wa lati gbaradi nigba ti kinni yii n bọ, ohun taa lero ni pe ijọba maa dide lati ran gbogbo wa lọwọ, paapaa awọn oṣiṣẹ.	Ẹ̀yin náà mọ̀ pé kò sí àyè fún wa láti gbáradì nígbà tí kinní yìí ń bọ̀, ohun táa lérò ni pé ìjọba máa dìde láti ran gbogbo wa lọ́wọ́, pàápàá àwọn òṣìṣẹ́.
Mo le fi gbogbo ẹnu sọ pe ko sẹni ti ko gba owo oṣu ninu awọn oṣiṣẹ wa, wọn gba ti oṣu kẹta, March, wọn si tun gba ti oṣu kẹrin April naa, bo tiẹ jẹ pe wọn o ṣiṣẹ rara, bakan naa la n jiroro lori toṣu karun-un yii naa.	Mo lè fi gbogbo ẹnu sọ pé kò sẹ́ni tí kò gba owó oṣù nínú àwọn òṣìṣẹ́ wa, wọ́n gba ti oṣù kẹta, March, wọ́n sì tún gba ti oṣù kẹrin April náà, bó tiẹ̀ jẹ́ pé wọn ò ṣiṣẹ́ rárá, bákan náà la ń jíròrò lórí toṣù karùn-ún yìí náà.
Ọpọ awọn oṣiṣẹ wa lo ya lẹnu nigba ti wọn gba alaati owo oṣu lori foonu wọn.	Ọ̀pọ̀ àwọn òṣìṣẹ́ wa ló yà lẹ́nu nígbà tí wọ́n gba àláàtì owó oṣù lórí fóònù wọn.
Ọlọrun ni o, kii ṣe agbara wa, bo tiẹ jẹ pe a ni i nipamọ, a tun ka a si pe a jọ n gbe ogo iṣẹ wa ga ni, ẹnikan ko le da a ṣe.	Ọlọ́run ni o, kìí ṣe agbára wa, bó tiẹ̀ jẹ́ pé a ní í nípamọ́, a tún kà á sí pé a jọ ń gbé ògo iṣẹ́ wa ga ni, ẹnìkan kò le dà a ṣe.
Eto ẹkọ ayelujara, online class, ti ẹ ṣe fawọn ọmọleewe yin, ṣe ọfẹ niyẹn naa?	Ètò ẹ̀kọ́ ayélujára, online class, tí ẹ ṣe fáwọn ọmọléèwé yín, ṣé ọ̀fẹ́ nìyẹn náà?
A o gba owo lọwọ ẹnikẹni, yatọ si intanẹẹti ti awọn obi ra fun awọn ọmọ wọn, ki wọn le fi maa lo ẹrọ kọmputa, ṣugbọn awa ko gba owo lọwọ ẹnikan wọn, iṣẹ Ọlọrun ni.	A ò gba owó lọ́wọ́ ẹnikẹ́ni, yàtọ̀ sí intanẹẹti tí àwọn òbí rà fún àwọn ọmọ wọn, kí wọn lè fi máa lo ẹ̀rọ kọ̀mpútà, ṣùgbọ́n àwa kò gba owó lọ́wọ́ ẹnìkan wọn, iṣẹ́ Ọlọ́run ni.
Awọn kan n gba o, ṣugbọn awa ko gba a lọwọ ẹnikẹni.	Àwọn kan ń gbà o, ṣùgbọ́n àwa kò gbà á lọ́wọ́ ẹnikẹ́ni.
Njẹ kinni ọhun n ṣiṣẹ?	Ǹjẹ́ kinní ọ̀hún ń ṣiṣẹ́?
Bẹẹ ni, nitori awọn obi wọn maa n beere ọrọ lọwọ wa, wọn maa pe wa, wọn a beere ohun ti ko ye wọn, awọn nnkan ti a n gbọ latẹnu wọn fihan pe ẹkọ ayelujara yẹn n ṣiṣẹ fun wọn.	Bẹ́ẹ̀ ni, nítorí àwọn òbí wọn máa ń béèrè ọ̀rọ̀ lọ́wọ́ wa, wọ́n máa pè wá, wọ́n á béèrè ohun tí kò yé wọn, àwọn nǹkan tí à ń gbọ́ látẹnu wọn fihàn pé ẹ̀kọ́ ayélujára yẹn ń ṣiṣẹ́ fún wọn.
Bi mo ṣe n ba yin sọrọ yii, bi a ba lo ju iṣẹju marun lọ, awọn obi a bẹrẹ si i pe mi pe awọn ko ri tiṣa wọn ko bẹrẹ iṣẹ.	Bí mo ṣe ń bá yín sọ̀rọ̀ yìí, bí a bá lò ju ìṣẹ́jú márùn lọ, àwọn òbí a bẹ̀rẹ̀ sí í pè mí pé àwọn kò rí tíṣà wọn kó bẹ̀rẹ̀ iṣẹ́.
Njẹ ẹ tiẹ ti mura tan lati bẹrẹ iṣẹ, tori wọn ti fẹ ka ṣi awọn ileewe wa bayii?	Ǹjẹ́ ẹ tiẹ̀ ti múra tán láti bẹ̀rẹ̀ iṣẹ́, torí wọ́n ti fẹ́ ká ṣí àwọn iléèwé wa báyìí?
Ohun taa maa ṣe ko le yatọ si ohun taa ṣe lasiko Ebola, ẹ ranti pe Ebola gan an tun paayan ju Korona yii lọ.	Ohun táa máa ṣe kò le yàtọ̀ sí ohun táa ṣe lásìkò Èbólà, ẹ rántí pé Èbólà gan an tún pààyàn ju Kòrónà yìí lọ.
Kiakia ni tiẹ.	Kíákíá ni tiẹ̀.
Awa naa ti bẹrẹ iṣẹ, paapaa ni ti ọrọ ifọwọ pẹlu omi ati ọṣẹ.	Àwa náà ti bẹ̀rẹ̀ iṣẹ́, pàápàá ni ti ọ̀rọ̀ ìfọwọ́ pẹ̀lú omi àti ọṣẹ.
Bẹẹ la si ti n ṣeto fun ka ma sunmọ ara wa.	Bẹ́ẹ̀ la sì ti ń ṣètò fún ká má súnmọ́ ara wa.
Ko too di asiko yii gan an lo ti wa ninu eto wa pe kawọn ọmọ ma pọ ninu kilaasi wa.	Kó tóó di àsìkò yìí gan an ló ti wà nínú èto wa pé káwọn ọmọ má pọ̀ nínú kíláàsì wa.
A tun ti ṣeto aye silẹ fun awọn ti ko si aye fun, ohun ti a kan maa ṣe ni ka gba awọn tiṣa si i, eto si ti n lọ lọwọ lati ṣe eyi.	A tún ti ṣètò àyè sílẹ̀ fún àwọn tí kò sí àyè fún, ohun tí a kàn máa ṣe ni ká gba àwọn tíṣà sí i, ètò sì ti ǹ lọ lọ́wọ́ láti ṣe èyí.
A o le din awọn ọmọ ku, tiṣa la maa fi kun un.	A ò lè dín àwọn ọmọ kù, tíṣà la máa fi kún un.
Bẹẹ la si tun maa sọ fun awọn obi pe ki wọn ṣeto ibomu ati ọṣẹ apakokoro fun awọn ọmọ wa.	Bẹ́ẹ̀ la sì tún máa sọ fún àwọn òbí pé kí wọ́n ṣètò ìbòmú àti ọṣẹ apakòkòrò fún àwọn ọmọ wa.
Gbogbo wa la niṣẹ la ti ṣe.	Gbogbo wa la níṣẹ́ lá ti ṣe.
Bẹẹ la si tun ti ṣeto lati fi kun awọn eleto aabo ati awọn alagbatọ ti a lo.	Bẹ́ẹ̀ la sì tún ti ṣètò láti fi kún àwọn elétò ààbò àti àwọn alágbàtọ́ tí a lò.
Awọn ti obi wọn ti padanu iṣẹ wọn, eto wo lẹ ni fun awọn ọmọ wọn nipa owo ileewe ni sisan?	Àwọn tí òbí wọn ti pàdánù iṣẹ́ wọn, ètò wo lẹ ní fún àwọn ọmọ wọn nípa owó iléèwé ní sísan?
Ko too di asiko yii lawọn eeyan ti n padanu iṣẹ wọn.	Kó tóó di àsìkò yìí làwọn èèyàn ti ń pàdánù iṣẹ́ wọn.
Ẹni ba ti n ṣiṣẹ labẹ eeyan, ohunkohun lo le ṣẹlẹ si i nigbakugba, koda awọn obinrin nigba mi-in gan an a maa padanu ọkọ wọn, ti wọn o ni lagbara ati sanwo ileewe.	Ẹni ba tí ń ṣiṣẹ́ lábẹ́ èèyàn, ohunkóhun ló le ṣẹlẹ̀ sí i nígbàkugbà, kódà àwọn obìnrin nígbà mí-ìn gan an a máa pàdánù ọkọ̀ wọn, tí wọn ò ní lágbára àti sanwó iléèwé.
Ṣugbọn ẹni ba nilo iranlọwọ gbọdọ jẹ kawọn eeyan mọ pe oun nilo iranlọwọ, a o le mọ lọdọ ẹni ti ko sọ fun wa, awọn to jẹ ka mọ la maa ran lọwọ.	Ṣùgbọ́n ẹni ba nílò ìrànlọ́wọ́ gbọdọ̀ jẹ́ káwọn èèyàn mọ̀ pé òun nílò ìrànlọ́wọ́, a ó le mọ̀ lọ́dọ̀ ẹni tí kò sọ fún wá, àwọn tó jẹ́ ká mọ̀ la máa ràn lọ́wọ́.
A ti n ṣe e tẹlẹ, a o sii maa tẹ siwaju, a ni awọn ti ọmọ wọn ti ṣetan nibi ṣugbọn ti wọn ṣi n sanwo ti wọn jẹ silẹ.	A ti ń ṣe é tẹ́lẹ̀, a ó sìì máa tẹ̀ síwájú, à ní àwọn tí ọmọ wọn ti ṣetán níbí ṣùgbọ́n tí wọn ṣì ń sanwó tí wọn jẹ sílẹ̀.
Adehun ati ajọsọ gbọdọ wa.	Àdéhùn àti àjọsọ gbọdọ̀ wà.
Kin ni imọran yin fawọn onileewe adani atawọn obi?	Kín ni ìmọ̀ràn yín fáwọn oníléèwé àdáni àtàwọn òbí?
Awọn obi gbọdọ mọ pe kii ṣe ọfẹ lawọn ọmọ wọn maa kẹkọọ, ko ri bẹẹ o.	Àwọn òbí gbọdọ̀ mọ pé kìí ṣe ọ̀fẹ́ làwọn ọmọ wọn máa kẹ́kọ̀ọ́, kò rí bẹ̀ẹ́ o.
A ni awọn olukọ atawọn oṣiṣẹ taa maa sanwo fun, paapaa awọn to n ba wa tọju ọgba yii.	A ní àwọn olùkọ́ àtàwọn òṣìṣẹ́ táa máa sanwó fún, pàápàá àwọn tó ń bá wa tọ́jú ọgbà yìí.
Iṣẹ kekere kọ lawọn to n ba wa tọju ọgba yii n ṣe.	Iṣẹ́ kékeré kọ́ làwọn tó ń bá wa tọ́jú ọgbà yìí ń ṣe.
A n bẹjọba ki wọn ṣaanu awa ileewe adani.	À ń bẹ̀jọba kí wọn ṣàánú àwa iléèwé àdáni.
Owo taa n na lori ina, omi ati bẹẹ bẹẹ lọ ko rọrun rara.	Owó táa ń ná lórí iná, omi àti bẹ́ẹ̀ bẹ́ẹ̀ lọ kò rọrùn rárá.
Owo taa n na lori jẹnẹretọ, ati bẹẹ bẹẹ lọ.	Owó táa ń ná lórí jẹnẹrétọ̀, àti bẹ́ẹ̀ bẹ́ẹ̀ lọ.
Bijọba ba le ran wa lọwọ, awa naa a le ran ijọba lọwọ.	Bíjọba bá le ràn wá lọ́wọ́, àwa náà a le ran ìjọba lọ́wọ́.
Ki awọn ileewe adani naa si mọ pe bi owo ba wa lapo wọn, ki wọn ranti pe kii ṣe owo wọn o, owo ti wọn maa na lori ileewe wọn ni, nitori igba ẹrun le de nigbakuugba.	Kí àwọn iléèwé àdáni náà sì mọ̀ pé bí owó bá wà lápò wọn, kí wọn rántí pé kìí ṣe owó wọn ò, owó tí wọ́n máa ná lórí iléèwé wọn ni, nítorí ìgbà ẹ̀rùn le dé nígbàkúùgbà.
Owo kekere kọ lawọn ileewe adani n na, kijọba ran wa lọwọ, ko buru ti wọn ba ba wa san owo oṣu fawọn oṣiṣẹ wa.	Owó kékeré kọ́ làwọn iléèwé àdáni ń ná, kíjọba ràn wá lọ́wọ́, kò burú tí wọ́n bá bá wa san owó oṣù fáwọn òṣìṣẹ́ wa.
Wọn mọ iye wa.	Wọ́n mọ iye wa.
Bakan naa ni wọn tun le ṣeto ẹyawo fun wa, owo ti ko ni ele lori ni o, ti a maa san pada, awọn nnkan ti wọn le ṣe fun wa niyẹn lati ran wa lọwọ, wọn le gba oniduuro o, ko buru.	Bákan náà ni wọ́n tún le ṣètò ẹ̀yáwó fún wa, owó tí kò ní èlé lórí ni ò, tí a máa san padà, àwọn nǹkan tí wọ́n lè ṣe fún wa nìyẹn láti ràn wá lọ́wọ́, wọ́n le gba onídùúró o, kò burú.
Ju gbogbo ẹ lọ, awọn owo ori ti wọn n gba lọwọ wa, lati ijọba apapọ titi de kansu, owo tawọn yẹn tiẹ n gba lọwọ wa ti pọ ju, ẹ jẹ ki wọn ba wa ṣiṣẹ lori ẹ.	Ju gbogbo ẹ̀ lọ, àwọn owó orí tí wọ́n ń gbà lọ́wọ́ wa, láti ìjọba àpapọ̀ títí dé káńsù, owó táwọn yẹn tiẹ̀ ń gbà lọ́wọ́ wa ti pọ̀ jù, ẹ jẹ́ kí wọ́n bá wa ṣiṣẹ́ lórí ẹ̀.
Awọn nnkan yẹn n ba ọrọ-aje jẹ.	Àwọn nǹkan yẹn ń ba ọrọ̀-ajé jẹ́.
LAGFERRY gba ami-ẹyẹ ileeṣẹ to dangajia	LAGFERRY gba àmì-ẹ̀yẹ iléèṣẹ́ tó dáńgájíá
Wọn ti fi ami ẹyẹ ileeṣẹ to dangajia da ileeṣẹ ọkọ oju omi ipinle Eko, eyi ti wọn n pe ni Lagos State Ferry Services (LAGFERRY)lọla.	Wọ́n ti fi àmì ẹ̀yẹ iléèṣẹ́ tó dáńgájíá dá iléèṣẹ́ ọkọ̀ ojú omi ìpínlè Èkó, èyí tí wọn ń pè ní Lagos State Ferry Services (LAGFERRY)lọ́lá.
Awọọdu ọhun ni wọn pe ni Lagos Panorama Sustainable Development Goals Distinguished Water Transportation Award 2020.	Àwọ́ọ̀dù ọ̀hún ni wọ́n pè ní Lagos Panorama Sustainable Development Goals Distinguished Water Transportation Award 2020.
Ọga agba ileeṣẹ naa, Ọnarebu Abdoulbaq Ladi Balogun lo tẹwọ gba ami-ẹyẹ naa lorukọ ileeṣẹ ọhun ni olu ileeṣẹ wọn to wa ni Mile 2, nibi ti wọn ti n ṣe eto idanilẹkọọ fawọn oṣiṣẹ ileeṣẹ naa.	Ọ̀gá àgbà iléeṣẹ́ náà, Ọnarébù Abdoulbaq Ládi Balógun ló tẹ́wọ́ gba àmì-ẹ̀yẹ náà lórúkọ iléeṣẹ́ ọ̀hún ní olú iléeṣẹ́ wọn tó wà ní Mile 2, níbi tí wọ́n ti ń ṣe ètò ìdánilẹ́kọ̀ọ́ fáwọn òṣìṣẹ́ iléeṣẹ́ náà.
Olootu agba ileeṣẹ iwe iroyin Lagos Panorama, Ọgbẹni Tayọ Aderinọla, nigba to n fun Balogun ni awọọdu naa sọ pe igbimọ olootu iwe iroyin ori ẹrọ ayelujara naa ri akitiyan ọga agba LAGFERRY, ati iṣẹ takuntakun ti wọn n ṣe lati gbe awọn araalu Eko lati ibi kan lọ sibi keji, lori omi, nileeṣẹ naa ṣe fun wọn lawọọdu naa.	Olóòtú àgbà iléeṣẹ́ ìwé ìròyìn Lagos Panorama, Ọ̀gbẹ́ni Táyọ̀ Adérìnọ́lá, nígbà tó ń fún Balógun ní àwọ́ọ̀dù náà sọ pé ìgbìmọ̀ olóòtú ìwé ìròyìn orí ẹ̀rọ ayélujára náà rí akitiyan ọ̀gá àgbà LAGFERRY, àti iṣẹ́ takuntakun tí wọ́n ń ṣe láti gbe àwọn aráàlú Èkó láti ibì kan lọ síbi kejì, lórí omi, niléeṣẹ́ náà ṣe fún wọn láwọ́ọ́dù náà.
Aderinọla tun ni, ami-ẹyẹ ni yoo tubọ ṣokunfa ọpọlọpọ ohun iwuri to maa waye fun ileeṣẹ naa, nitori iṣẹ nla ti wọn n ṣe lẹka igbokegbodo ọkọ, ati ni ẹsẹ kuku.	Adérìnọ́lá tún ní, àmì-ẹ̀yẹ ni yóò túbọ̀ ṣokùnfà ọ̀pọ̀lọpọ̀ ohun ìwúrí tó máa wáyé fún iléeṣẹ́ náà, nítorí iṣẹ́ ńlá tí wọ́n ń ṣe lẹ́ka ìgbokègbodò ọkọ̀, àti ní ẹsẹ̀ kùkú.
Ọgbẹni Aderinọla to tun jẹ Aarẹ ẹgbẹ awọn oniroyin ẹsẹ kuku, taa mọ si Community Media Practitioner Association of Nigeria (COMPASS) tun sọ pe bo tiẹ jẹ pe ọdun to kọja lo yẹ ki ọga agba LAGFERRY ti gba awọọdu naa, ṣugbọn arun Korona ẹlẹẹkeji to n ja lọwọ yii, lo tubọ fa kinni naa sẹyin.	Ọ̀gbẹ́ni Adérìnọ́lá tó tún jẹ Ààrẹ ẹgbẹ́ àwọn oníròyìn ẹsẹ̀ kùkú, taa mọ̀ sí Community Media Practitioner Association of Nigeria (COMPASS) tún sọ pé bó tiẹ̀ jẹ́ pé ọdún tó kọjá ló yẹ kí ọ̀gá àgbà LAGFERRY ti gba àwọ́ọ̀dù náà, ṣùgbọ́n àrùn Kòrónà ẹlẹ́ẹ̀kejì tó ń jà lọ́wọ́ yìí, ló túbọ̀ fa kinní náà sẹ́yìn.
Ninu ọrọ ẹ, Ọnarebu Balogun sọ pe ko mọ oun lara lati maa fọn fere ara oun, ṣugbọn o dupẹ lọwọ Ọlọrun fun ami ẹyẹ naa.	Nínú ọ̀rọ̀ ẹ̀, Ọnarébù Balógun sọ pé kò mọ́ òun lára láti máa fọn fèrè ara òun, ṣùgbọ́n ó dúpẹ́ lọ́wọ́ Ọlọ́run fún àmì ẹ̀yẹ náà.
O loun ko kọyan awọọdu naa kere rara, ṣugbọn ohun to tunmọ si ni pe a nilati tẹpa mọṣẹ ti Gomina Babajide Sanwo-Olu gbe lewọn lọwọ lọtun, lati maa gba awọn olugbe Eko lati ibi kan lọ si ibomi lori omi.	Ó lóun kò kọyán àwọ́ọ̀dù náà kéré rárá, ṣùgbọ́n ohun tó túnmọ̀ sí ni pé a níláti tẹpá mọ́ṣẹ́ tí Gómìnà Babájídé Sanwó-Olú gbé léwọn lọ́wọ́ lọ́tun, láti máa gba àwọn olùgbé Èkó láti ibì kan lọ sí ibòmí lórí omi.
O fi ami ẹyẹ naa sori Gomina Sanwo-Olu fun akitiyan wọn, ati iṣẹ takun takun ti wọn ṣe lati mu ki ilu Eko tẹ siwaju, paapaa pẹlu awọn oniruuru ipenija ti wọn ni lọdun to kọja.	Ó fi àmì ẹ̀yẹ náà sórí Gómìnà Sanwó-Olú fún akitiyan wọn, àti iṣẹ́ takun takun tí wọ́n ṣe látí mú kí ìlú Èkó tẹ̀ síwájú, pàápàá pẹ̀lú àwọn onírúurú ìpèníjà tí wọn ní lọ́dún tó kọjá.
Ibo Aarẹ 2023: Awọn Hausa bẹrẹ ipolongo fAṣiwaju lAbuja	Ìbò Ààrẹ 2023: Àwọn Hausa bẹ̀rẹ̀ ìpolongo f’Áṣíwájú l’Àbújá
Sinmisola Ajadi ati Sam Akinrole	Sinmisólá Àjàdí àti Sam Akinrole
Ẹgbẹ kan ti wọn pe ara wọn ni BAT 23, ti bẹrẹ eto ipolongo fun Aṣiwaju Bọla Tinubu.	Ẹgbẹ́ kan tí wọ́n pe ara wọn ní BAT 23, ti bẹ̀rẹ̀ ètò ìpolongo fún Aṣíwájú Bọ́lá Tinúbú.
Ilu Abuja lẹgbẹ naa lawọn ti fẹẹ bẹrẹ ipolongo naa lati kede fun gbogbo eeyan pe adari ẹgbẹ oṣelu APC naa, Bọla Tinubu, lo yẹ lati dupo aarẹ lọdun 2023.	Ìlú Àbújá lẹgbẹ́ náà làwọn ti fẹ́ẹ́ bẹ̀rẹ̀ ìpolongo náà láti kéde fún gbogbo èèyàn pé adarí ẹgbẹ́ òṣèlú APC náà, Bọ́lá Tinúbú, ló yẹ láti dupò ààrẹ lọ́dún 2023.
Iroyin to n ja rainrain nigbooro ni pe Aṣiwaju wa ninu awọn ti wọn nifẹẹ ati dupo aarẹ lọdun 2023, labẹ ẹgbẹ oṣelu APC.	Ìròyìn tó ń jà ràiǹràiǹ nígbooro ni pé Aṣíwájú wà nínú àwọn tí wọ́n nífẹ̀ẹ́ àti dupò ààrẹ lọ́dún 2023, lábẹ́ ẹgbẹ́ òṣèlú APC.
Alakooso ẹgbẹ naa, Umar Inusa, sọ nigba to n ṣefilọlẹ ẹgbẹ naa pe kaakiri ipinlẹ mẹrindinlogoji ati Abuja ni wọn ti yan awọn ọmọ ẹgbẹ naa.	Alákòóso ẹgbẹ́ náà, Umar Inusa, sọ nígbà tó ń ṣèfilọ́lẹ̀ ẹgbẹ́ náà pé káàkiri ìpínlẹ̀ mẹ́rìndínlógójì àti Àbújá ni wọ́n ti yan àwọn ọmọ ẹgbẹ́ náà.
Inusa lohun tẹgbẹ naa fẹẹ ṣe ni lati gbe e sawọn araalu leti idi ti wọn fi nilati dibo aarẹ fun Tinubu lọdun 2023.	Inusa lóhun tẹ́gbẹ́ náà fẹ́ẹ́ ṣe ni láti gbé e sáwọn aráàlú létí ìdí tí wọ́n fi níláti dìbò ààrẹ fún Tinúbú lọ́dún 2023.
O ni, eeyan to lọpọlọ paapaa ninu oṣelu ni Tinubu, ẹni to si tọ si lati gbajọba lọwọ Aarẹ Muhammadu Buhari lọdun 2023 niyẹn.	Ó ní, èèyàn tó lọ́pọlọ pàápàá nínú òṣèlù ni Tinúbú, ẹni tó sì tọ́ sí láti gbàjọba lọ́wọ́ Ààrẹ Muhammadu Buhari lọ́dún 2023 nìyẹn.
Oloṣelu to maa n pa nnkan da si rere ni, ohun to ba ti doku, bẹẹ ba gbe e le e lọwọ, yoo sọ ọ di aaye, bo ti n ṣe niyẹn.	“Olóṣèlú tó máa ń pa nǹkan dà sí rere ni, ohun tó bá ti dòkú, bẹ́ẹ bá gbé e lé e lọ́wọ́, yóò sọ ọ́ di ààyè, bó ti ń ṣe nìyẹn.
Nigba to ṣe gomina Eko lọdun naa lọhun un, ṣe ẹ ri bo ṣe n san owo oṣu awọn oṣiṣẹ loorekoore, to si tun n ṣe awọn iṣẹ akanṣe, eyi ko si da iranlọwọ to n ṣe fawọn eeyan duro.	Nígbà tó ṣe gómìnà Èkó lọ́dún náà lọ́hùn ún, ṣé ẹ ri bó ṣe ń san owó oṣù àwọn òṣìṣẹ́ lóòrèkóòrè, tó sì tún ń ṣe àwọn iṣẹ́ àkànṣe, èyí kò sì dá ìrànlọ́wọ́ tó ń ṣe fáwọn èèyàn dúró.
Bi o ba le ṣeru nnkan bẹẹ lEkoo, ti a o si gbọ pe Eko rẹyin ninu eto ọrọ aje, bi a ba gbe gbogbo orilẹ-ede Naijiria le e lọwọ, ko bewu de, tori yoo ṣeto ọrọ aje wa daadaa.	Bí ó bá le ṣerú nǹkan bẹ́ẹ̀ l’Ékòó, tí a ò sì gbọ́ pé Èkó rẹ̀yìn nínú ètò ọrọ̀ ajé, bí a bá gbé gbogbo orílẹ̀-èdè Nàíjíríà lé e lọ́wọ́, kò béwu dé, torí yóò ṣètò ọrọ̀ ajé wa dáadáa.
Gbenga Kaka ni asiko ko ti i to 	Gbénga Káká ní àsìkò kò tí ì tó …
Ṣugbọn igbakeji gomina ana nipinlẹ Ogun, to tun jẹ ọkan ninu awọn agba oloṣelu ilẹ wa, Sẹnetọ Gbenga Kaka naa sọ ni tiẹ pe asiko ko ti i to lati maa sọrọ oṣelu ọdun 2023 rara, o ni ohun to ṣe koko lasiko yii ni bijọba ṣe maa gbajumọ ohun ti wọn n ṣe lọwọ, paapaa ohun to le mu igbayedẹrun fawọn araalu.	Ṣùgbọ́n igbákejì gómìnà àná nìpínlẹ̀ Ògùn, tó tún jẹ́ ọ̀kan nínú àwọn àgbà olóṣèlú ilẹ̀ wa, Sẹ́nétọ̀ Gbénga Káká náà sọ ní tiẹ̀ pé àsìkò kò tí ì tó láti máa sọ̀rọ̀ òṣèlù ọdún 2023 rara, ó ní ohun tó ṣe kòkò lásìkò yìí ni bíjọba ṣe máa gbájúmọ́ ohun tí wọ́n ń ṣe lọ́wọ́, pàápàá ohun tó le mú ìgbáyédẹrùn fáwọn aráàlú.
Gbenga Kaka sọrọ yii nigba to n ba awọn oniroyin sọrọ loko rẹ laipẹ yii.	Gbénga Káká sọ̀rọ̀ yìí nígba tó ń bá àwọn oníròyìn sọ̀rọ̀ lóko rẹ̀ láìpẹ́ yìí.
Nigba ti awọn oniroyin bi i leere pe ki lo ri sọ si oriṣiiriṣii kurukẹrẹ to n lọ laarin awọn oloṣelu lati gbapo lọwọ Buhari lọdun 2023, ti awọn ara apa oke ọya atawọn ilẹ Yoruba atilẹ Ibo naa n fa a mọra wọn lọwọ pe awọn ni ipo aarẹ naa tọ si, sẹnetọ naa ni asiko ko ti i to lati sọ ohun kan nipa ẹni ti ipo aarẹ tọ si bayii.	Nígbà tí àwọn oníròyìn bi í léèrè pé kí ló rí sọ sí oríṣìíríṣìí kùrùkẹrẹ tó ń lọ láàrín àwọn olóṣèlú láti gbapò lọ́wọ́ Buhari lọ́dún 2023, tí àwọn ará apá òkè ọya àtàwọn ilẹ̀ Yorùbá àtilẹ̀ Íbò náà ń fà á mọ́ra wọn lọ́wọ́ pé àwọn ni ipò ààrẹ náà tọ́ sí, sẹ́nétọ̀ náà ní àsìkò kò tí ì tó láti sọ ohun kàn nípa ẹni tí ipò ààrẹ tọ́ sí báyìí.
Kaka ni, bo tiẹ jẹ pe ko si ninu ofin ilẹ wa pe wọn gbọdọ maa pin ijọba laarin ẹya kan ati ẹya keji, ṣugbọn o wa bii adehun laarin awọn ọmọ ẹgbẹ oṣelu APC lasiko ti wọn da ẹgbẹ naa silẹ.	Káká ní, bó tiẹ̀ jẹ́ pé kò sí nínú òfin ilẹ̀ wa pé wọ́n gbọ́dọ̀ máa pín ìjọba láàrin ẹ̀yà kan àti ẹ̀yà kejì, ṣùgbọ́n ó wà bíi àdéhùn láàrín àwọn ọmọ ẹgbẹ́ òṣèlú APC lásìkò tí wọ́n dá ẹgbẹ́ náà sílẹ̀.
Sibẹ naa, ipo aarẹ kii ṣe laarin ẹya kan si ẹya keji.	Síbẹ̀ náà, ipò ààrẹ kìí ṣe láàrin ẹ̀yà kan sí ẹ̀yà kejì.
Ni temi o, ọrọ ipo aarẹ ọdun 2023 si pẹ, yala ka maa gba a bi ẹni gba igba ọti, ohun to yẹ ko jẹ wa logun ni bi orilẹ-ede wa ṣe maa lọ siwaju, nigba ti asiko ba to, awọn ti ọrọ naa ba kan, wọn a jade wa, igba naa la o too le sọ ẹni ti ipo naa kan, ṣugbọn bi ẹgbẹ ba waa sọ pe ko ni ri bẹẹ a jẹ pe awọn tọrọ kan le gba ẹgbẹ oṣelu mi in to ba wu wọn lọ.	Ní tèmi o, ọ̀rọ̀ ipò ààrẹ ọdún 2023 sì pẹ́, yálà ká máa gbà á bí ẹní gba igbá ọtí, ohun tó yẹ kó jẹ wá lógún ni bí orílẹ̀-èdè wa ṣe máa lọ síwájú, nígbà tí àsìkò bá tó, àwọn tí ọ̀rọ̀ náà bá kàn, wọ́n á jáde wá, ìgbà náà la ó tóó lè sọ ẹni tí ipò náà kàn, ṣùgbọ́n bí ẹgbẹ́ bá wáá sọ pé kò ní rí bẹ́ẹ̀ a jẹ́ pé àwọn tọ́rọ̀ kàn lè gba ẹgbẹ́ òṣèlú mí ìn tó bá wù wọ́n lọ.
ENDSARS: Makinde atawọn gomina ilẹ Yoruba balẹ sEkoo	ENDSARS: Mákindé àtàwọn gómìnà ilẹ̀ Yorùbá balẹ̀ s’Ékòó
Gomina Kayọde Fayẹmi ti ipinlẹ Ekiti; Gomina Rotimi Akeredolu; pẹlu Gomina Ṣeyi Makinde; atawọn minisita ilẹ wa, ti wọn jẹ ọmọ ilẹ Yoruba, Babatunde Faṣọla, Rauf Arẹgbẹṣọla pẹlu Ọlọrunnimbẹ Mamowora ni wọn wa ṣe ikinni ibanikẹdun si Gomina Babajide Sanwo-Olu, lonii ọjọ Aiku, Sannde.	Gómìnà Káyọ̀dé Fáyẹmí ti ìpínlẹ̀ Èkìtì; Gómìnà Rótìmí Akérédolú; pẹ̀lú Gómìnà Ṣèyí Mákindé; àtàwọn mínísítà ilẹ̀ wa, tí wọ́n jẹ́ ọmọ ilẹ̀ Yorùbá, Babátúndé Fáṣọlá, Rauf Arẹ́gbẹ́ṣọlá pẹ̀lú Ọlọ́runníḿbẹ Mámowórá ni wọ́n wá ṣe ìkínni ìbánikẹ́dùn sí Gómìnà Babájídé Sanwó-Olú, lónìí ọjọ́ Àìkú, Sánńdè.
Awọn gomina ati minisita ilẹ wa naa, ni wọn pejọ si ile gomina Eko to wa ni Marina lEkoo laaarọ ọjọ Sannde, ti wọn si lọọ ṣabẹwo si awọn dukia ati ilẹ ti awọn janduku bajẹ.	Àwọn gómìnà àti mínísítà ilẹ̀ wa náà, ni wọ́n péjọ sí ilé gómìnà Èkó tó wà ní Màrínà l’Ékòó láàárọ̀ ọjọ́ Sánńdè, tí wọ́n sì lọọ ṣàbẹ̀wò sí àwọn dúkìá àti ilẹ̀ tí àwọn jàǹdùkú bàjẹ́.
Ẹkunrẹrẹ iroyin naa n bọ lọna.	Ẹ̀kúnrẹ́rẹ́ ìròyìn náà ń bọ̀ lọ́nà….
Ajọ LESTF ṣetan lati ran awọn araalu lọwọ  Abisoye	Àjọ LESTF ṣetán láti ran àwọn aráàlú lọ́wọ́ – Abísóyè
Ijọba Gomina Babajide Sanwo-Olu ti ṣetan ati ya awọn oniṣẹ ọwọ ati oniṣowo ti awọn janduku dana sun tabi ba dukia ati ọrọ aje wọn jẹ ninu laasigbo to ṣẹlẹ lẹyin ti iwọde awọn to n gbogun ti ọlọpaa SARS laipẹ yii.	Ìjọba Gómìnà Babájídé Sanwó-Olú ti ṣetán àti yá àwọn oníṣẹ́ ọwọ́ àti oníṣòwò tí àwọn jàǹdùkú dáná sun tàbí ba dúkìá àti ọrọ̀ ajé wọn jẹ́ nínú làásìgbò tó ṣẹlẹ̀ lẹ́yìn tí ìwọ́de àwọn tó ń gbógun ti ọlọ́pàá SARS láìpẹ́ yìí.
Abilekọ Tẹjumọla Abisoye to jẹ akọwe iṣakoso ni ajọ to n ya awọn araalu lowo nipinlẹ Eko, taa mọ si Lagos State Employment Trust Fund, LESTF, lo sọrọ yii di mimọ nigba to n ba awọn oniroyin sọrọ laipẹ yii lEkoo.	Abilékọ Tẹjúmọ́lá Abísóyè tó jẹ́ akọ̀wé ìṣàkóso ni àjọ tó ń yá àwọn aráàlú lówó nìpínlẹ̀ Èkó, táa mọ̀ sí Lagos State Employment Trust Fund, LESTF, ló sọ̀rọ̀ yìí di mímọ̀ nígbà tó ń bá àwọn oníròyìn sọ̀rọ̀ láìpẹ́ yìí l’Ékòó.
Obinrin naa sọ pe iwe ipe to le lẹgbẹrun meji nileeṣẹ oun ti gba lẹyin rogbodiyan naa, ayẹwo si ti n lọ lọwọ lati wa ojuutu si ibeere awọn eeyan naa, lati mọ bi ṣọọbu wọn, tabi dukia wọn ṣe bajẹ to.	Obìnrin náà sọ pé ìwé ìpè tó lé lẹ́gbẹ̀rún méjì níléeṣẹ́ òun ti gbà lẹ́yìn rògbòdìyàn náà, àyẹ̀wò sì tì n lọ́ lọ́wọ́ láti wá ojúùtú sí ìbéèrè àwọn èèyàn náà, láti mọ bí ṣọ́ọ̀bù wọn, tàbí dúkìá wọn ṣe bàjẹ́ tó.
Bakan naa lo sọ pe ohun to han gbangba ni pe yoo le lẹgbẹrun meji eeyan ti wọn maa padanu iṣẹ wọn lasiko yii nitori adanu nla to ṣẹlẹ bi awọn janduku ti ba ọpọ dukia jẹ nipinlẹ Eko.	Bákan náà ló sọ pé ohun tó hàn gbangba ni pé yóò lé lẹ́gbẹ̀rún méjì èèyàn tí wọ́n máa pàdánù iṣẹ́ wọn lásìkò yìí nítorí àdánù ńlá tó ṣẹlẹ̀ bí àwọn jàǹdùkú ti ba ọ̀pọ̀ dúkìá jẹ́ nípínlẹ̀ Èkó.
Ọpọlọpọ iwe la ti n gba lọdọ awọn araalu ti wọn n beere iranlọwọ wa, awa naa si ti ṣetan, ajọ LESTF ti ṣetan lati ran wọn lọwọ, ohun taa si fẹẹ ṣe ni pe ka ran awọn eeyan lọ sibi ti awọn eeyan ti padanu dukia tabi ṣọọbu wọn, tabi awọn ti rogbodiyan ti ṣejamba fun, iru awọn eeyan yii la maa ṣayẹwo ohun ti wọn lo bajẹ.	“Ọ̀pọ̀lọpọ̀ ìwé la ti ń gbà lọ́dọ̀ àwọn aráàlú tí wọ́n ń béèrè ìrànlọ́wọ́ wa, àwa náà sì ti ṣetán, àjọ LESTF ti ṣetán láti ràn wọ́n lọ́wọ́, ohun táa sì fẹ́ẹ́ ṣe ni pé ká rán àwọn èèyàn lọ síbi tí àwọn èèyàn ti pàdánù dúkìá tàbí ṣọ́ọ̀bù wọn, tàbí àwọn tí rògbòdìyàn ti ṣèjàm̀bá fún, irú àwọn èèyàn yìí la máa ṣàyẹ̀wò ohun tí wọ́n ló bàjẹ́.
Idi ni pe a gbọdọ mọ boya loootọ lawọn dukia wọnyẹn bajẹ, nitori ẹlomii le ni ẹgbẹrun mẹwaa ni ka ya oun, kiye to nilo lati tun ọrọ aje rẹ ṣe ma ju ẹgbẹrun kan lo, nitori ki owo naa ba a le kari, a maa lọ sọdọ awọn ti wọn ni ka ran awọn lọwọ yẹn, a maa ṣayẹwo to peye fun wọn.	“Ìdí ni pé a gbọdọ̀ mọ̀ bóyá lóòótọ́ làwọn dúkìá wọ̀nyẹn bàjẹ́, nítorí ẹlòmíì le ní ẹgbẹ̀rún mẹ́wàá ní kà yà òun, kíye tó nílò láti tún ọrọ̀ ajé rẹ̀ ṣe má ju ẹgbẹ̀rún kan lo, nítorí kí owó náà ba à le kárí, a máa lọ sọ́dọ̀ àwọn tí wọ́n ní ká ran àwọn lọ́wọ́ yẹn, a máa ṣàyẹ̀wò tó péye fún wọn.
Kii ṣe bẹẹ nikan, awọn alaadugbo naa tun maa ran wa lọwọ, lati mọ boya rogbodiyan yẹn lo ba ṣọọbu wọn tabi ọja wọn jẹ, a mọ pe ọpọ eeyan ni kinni naa koba, ṣugbọn a nilati mọ awọn ti kinni ọhun kọlu gan an, nitori naa ayẹwo to peye maa wa.	“Kìí ṣe bẹ́ẹ̀ nìkan, àwọn aláàdúgbò náà tún máa ràn wá lọ́wọ́, láti mọ̀ bóyá rògbòdìyàn yẹn ló ba ṣọ́ọ̀bù wọn tàbí ọjà wọn jẹ́, a mọ̀ pé ọ̀pọ̀ èèyàn ní kinní náà kóbá, ṣùgbọ́n a níláti mọ àwọn tí kinní ọ̀hún kọlù gan an, nítorí náà àyẹ̀wò tó péye maa wà.
Nigba to n sọrọ nipa ibi ti ajọ rẹ ti fẹẹ ri owo ti wọn maa fun araalu, obinrin naa ni Gomina Babajide Sanwo-Olu ti ṣeto owo lati ran awọn ti ọrọ naa kan lọwọ, bẹẹ lo si tun sọ pe awọn ti n ṣepade pẹlu awọn ileeṣẹ nla nla paapaa awọn banki lati ran wọn lọwọ ki wọn le ri owo to to fun awọn araalu ti rogbodiyan naa ṣejamba fun.	Nígbà tó ń sọ̀rọ̀ nípa ibi tí àjọ rẹ̀ ti fẹ́ẹ́ rí owó tí wọ́n máa fún aráàlú, obìnrin náà ni Gómìnà Babájídé Sanwó-Olú ti ṣètò owó láti ran àwọn tí ọ̀rọ̀ náà kàn lọ́wọ́, bẹ́ẹ̀ ló sì tún sọ pé àwọn tí ń ṣèpàdé pẹ̀lú àwọn iléeṣẹ́ ńlá ńlá pàápàá àwọn báǹkì láti ràn wọ́n lọ́wọ́ kí wọ́n lè rí owó tó tó fún àwọn aráàlú tí rògbòdìyàn náà ṣèjàm̀bá fún.
Ko ṣai mẹnuba a pe awọn ileeṣẹ ilẹ okeere ti wọn n maa n ran awọn araalu lọwọ naa wa ninu awọn ti ajọ naa maa ke si pe ki wọn ran awọn lọwọ, lara wọn naa ni ileeṣẹ kan ti wọn n pe ni flutterwave, ileeṣẹ yii lo ba awọn ọdọ ti wọn n ṣewọde kowo jọ, owo naa ni wọn lo fun gbogbo eto ti wọn ṣe fun iwode naa, ileeṣẹ yii ni Abisoye sọ pe awọn maa ke si fun iranlọwọ.	Kò ṣàì mẹ́nubà á pé àwọn iléeṣẹ́ ilẹ̀ òkèèrè tí wọ́n ń máa ń ran àwọn aráàlú lọ́wọ́ náà wà nínú àwọn tí àjọ náà máa ké sí pé kí wọ́n ran àwọn lọ́wọ́, lára wọn náà ni iléeṣẹ́ kan tí wọ́n ń pè ní flutterwave, iléeṣẹ́ yìí ló bá àwọn ọ̀dọ́ tí wọ́n ń ṣèwọ́de kówó jọ, owó náà ni wọ́n lò fún gbogbo ètò tí wọ́n ṣe fún ìwóde náà, iléeṣẹ́ yìí ní Abísóyè sọ pé àwọn máa ké sí fún ìrànlọ́wọ́.
Gambari atawọn minisita ṣabẹwo sile Tinubu	Gàmbàrí àtàwọn mínísítà ṣàbẹ̀wò sílé Tinúbú
Awọn aṣoju Aarẹ Muhammadu Buhari ti ṣabẹwo sile Aṣiwaju Bọla Tinubu.	Àwọn aṣojú Ààrẹ Muhammadu Buhari ti ṣàbẹ̀wò sílé Aṣíwájú Bọ́lá Tinúbú.
Ile rẹ to wa ni Bourdillon ni Ikoyi lEkoo ni wọn ti lọọ ba a.	Ilé rẹ̀ tó wà ní Bourdillon ní Ìkòyì l’Ékòó ni wọ́n ti lọọ bá a.
Adari awọn oṣiṣẹ Aarẹ Muhammadu Buhari; Ọjọgbọn Ibrahim Agboọla Gambari lo ṣaaju ikọ naa ti awọn minisita to jẹ ọmọ ilẹ Yoruba naa wa nibẹ.	Adarí àwọn òṣìṣẹ́ Ààrẹ Muhammadu Buhari; Ọ̀jọ̀gbọ́n Ibrahim Agboọlá Gàmbàrí ló ṣáájú ikọ̀ náà tí àwọn mínísítà tó jẹ́ ọmọ ilẹ̀ Yorùbá náà wà níbẹ̀.
Ohun taa gbọ ni pe awọn aṣoju naa lọọ ṣe ikini ibanikẹdun si Tinubu, nitori awọn ajalu ati ileeṣẹ rẹ tawọn janduku ba jẹ lasiko iwọde ENDSARS.	Ohun táa gbọ́ ni pé àwọn aṣojú náà lọọ ṣe ìkíni ìbánikẹ́dùn sí Tinubu, nítorí àwọn àjálù àti iléeṣẹ́ rẹ̀ táwọn jàǹdùkú bà jẹ́ lásìkò ìwọ́de ENDSARS.
Lẹyin ti awọn ikọ naa pari ipade wọn pẹlu awọn ọba alaye ilẹ Yoruba, ati awọn gomina ilẹ Yoruba ni wọn gba ile agba oloṣelu naa lọ.	Lẹ́yìn tí àwọn ikọ̀ náà parí ìpàdé wọn pẹ̀lú àwọn ọba alayé ilẹ̀ Yorùbá, àti àwọn gómìnà ilẹ̀ Yorùbá ni wọ́n gba ilé àgbà olóṣèlú náà lọ.
Titi di bi a ti n kọ iroyin yii, a o ti i rẹni sọ pato ohun to ṣẹlẹ ninu ipade naa fun wa, ju pe wọn waa ki Tinubu.	Títí di bí a ti ń kọ ìròyìn yìí, a ò tí ì rẹ́ni sọ pàtó ohun tó ṣẹlẹ̀ nínú ìpàdé náà fún wa, ju pé wọ́n wáá kí Tinúbú.
Ibo Aarẹ Amẹrika: Nitori Trump, awọn ọmọ Naijiria bẹrẹ adura ataawẹ	Ìbò Ààrẹ Amẹ́ríkà: Nítorí Trump, àwọn ọmọ Nàíjíríà bẹ̀rẹ̀ àdúrà àtààwẹ̀
Ojuoluwakotimi Olusina	Ojúolúwakòtìmí Olúsínà
Loooto inu ose yii gan an ni idibo naa maa waye, o ti fẹẹ le lọsẹ kan ti wọn ti bẹrẹ si i dibo, eto idibo tiwọn yato si tiwa ni Naijiria nibi, idi si ni pe wọn pọ gan an, won pọ ju wa lọ nibi.	Lóòótó inú òsè yìí gan an ni ìdìbò náà máa wáyé, ó ti fẹ́ẹ̀ lé lọ́sẹ̀ kan tí wọ́n ti bẹ̀rẹ̀ sí í dìbò, ètò ìdìbò tiwọn yàtò sí tiwa ní Nàíjíríà níbí, ìdí sì ni pé wọ́n pọ̀ gan an, wón pọ̀ jù wá lọ níbí.
Awon to mọ Amerika daadaa maa sọ fun yin pe ilu to tobi gan an ni.	Àwon tó mọ Améríkà dáadáa máa sọ fún yín pé ìlú tó tóbi gan an ni.
Ọdun mẹrin mẹrin bii tiwa lawon Amerika maa n lọọ dibo fun Aarẹ won, kii ṣe awon meji nikan lo n dupo naa, sugbon Donald Trump ati Joe Biden, tẹgbẹ Repblican and Democratic mejeeji yi ni won n koju ara won.	Ọdún mẹ́rin mẹ́rin bíi tiwa làwon Améríkà máa ń lọọ dìbò fún Ààrẹ won, kìí ṣe àwon méjì nìkan ló ń dupò náà, sùgbón Donald Trump àti Joe Biden, tẹgbẹ́ Repblican and Democratic méjèèjì yí ni wón ń kojú ara won.
Ọdun to n bọ ni won si maa ṣebura fun ẹni to ba wọle ibo naa.	Ọdún tó ń bọ̀ ni wón sì maa ṣèbúra fún ẹni tó bá wọlé ìbò náà.
Ọjọ kẹrin, oṣu kọkanla leto idibo wọn maa waye, iyen ni pe inu ọsẹ yii gan an ni, ṣugbọn wọn ti kọkọ dibo lawon ibi kan, yoo si fẹẹ to ọjọ meji si mẹta ki esi ibo naa too jade fun gbogbo awon omo ilẹ Amẹrika.	Ọjọ́ kẹrin, oṣù kọkànlá lètò ìdìbò wọn máa wáyé, ìyen ni pé inú ọ̀sẹ̀ yìí́ gan an ni, ṣùgbọ́n wọ́n ti kọ́kọ́ dìbò láwon ibì kan, yóò sì fẹ́ẹ́ tó ọjọ́ méjì sí mẹ́ta kí èsì ìbò náà tóó jáde fún gbogbo àwon omo ilẹ̀ Amẹ́ríká.
Ṣugbọn iroyin to n tẹ Aṣejere lọwọ bayii ni pe Aare Donald Trump lo si n gbegba oroke lọwọ, wọn ni ọkunrin ọmọ ẹgbẹ Republic naa lo si n lewaju, bo tie jẹ pe ọpọ awon eeyan dudu ko fẹran rẹ.	Ṣùgbọ́n ìròyìn tó ń tẹ Àṣejèrè lọ́wọ́ báyìí ni pé Ààre Donald Trump ló sì ń gbègbá oroke lọ́wọ́, wọ́n ní ọkùnrin ọmọ ẹgbẹ́ Republic náà ló sì ń léwájú, bó tiè jẹ́ pé ọ̀pọ̀ àwon èèyàn dúdú kò fẹ́ràn rẹ̀.
Ohun to mu kawon omo Naijiria kaakiri agbaye, paapaa awon to wa lọhun un atawon ti wọn fẹẹ lọ sibẹ n gbadura gidigidi pe ki okunrin Trump ma wole ibo naa rara.	Ohun tó mú káwon omo Nàíjíríà káàkiri àgbáyé, pàápàá àwon tó wà lọ́hùn ún àtàwon tí wọ́n fẹ́ẹ́ lọ síbẹ̀ ń gbàdúrà gidigidi pé kí okùnrin Trump má wolé ìbò náà rárá.
Kii ṣe asiri pe Trump ko fẹran awọn eeyan dudu, bo tie je pe awon alatileyin rẹ, atawọn oṣiṣe rẹ n sọ pe ahesọ lasan ni, ati pe awon eeyan dudu wa ninu ijọba rẹ, ṣugbọn awon igbese kan ti Aarẹ Trump gbe to tako ati tete gba fisa fun awon ọmọ Naijiria ati bo ṣe gbegi dina bi awon ọmọ ilẹ wa ṣe le tete wọ Amẹrika lo n bi awon ọmọ ilẹ wa ninu.	Kìí ṣe àsírí pé Trump kò fẹ́ràn àwọn èèyàn dúdú, bó tiè jé pé àwon alátìleyìn rẹ̀, àtàwọn òṣìṣé rẹ̀ ń sọ pé àhesọ lásán ni, àti pé àwon èèyàn dúdú wà nínú ìjọba rẹ̀, ṣùgbọ́n àwon ìgbésè kan tí Ààrẹ Trump gbé tó tako àti tètè gba fisà fún àwon ọmọ Nàíjíríà àti bó ṣe gbégi dínà bí àwon ọmọ ilẹ̀ wa ṣe le tètè wọ Amẹ́ríkà ló ń bí àwon ọmọ ilẹ̀ wa nínú.
Ko sẹni tẹẹ maa bi ninu wọn ti ko ni i sọ fun yin pe awon ko fẹ ki Trump wole rara, wọn ni o tẹ awon lọrun ki Joe Biden to je ọmọ ẹgbẹ Democratic wọle, nitori awon eeyan to wa lẹyin rẹ, awon bii Hillary Clinton ati Aarẹ ana Barak Obama.	Kò sẹ́ni tẹ́ẹ máa bi nínú wọn tí kò ní í sọ fún yín pé àwon kò fẹ́ kí Trump wolé rárá, wọ́n ní ó tẹ́ àwon lọ́rùn kí Joe Biden tó jé ọmọ ẹgbẹ́ Democratic wọlé, nítorí àwon èèyàn tó wà lẹ́yìn rẹ̀, àwon bíi Hillary Clinton àti Ààrẹ ànà Barak Obama.
Ṣugbọn bi nnkan ṣe n lọ yii, o daju pe Biden lo wọle ibo naa, bo tiẹ jẹ pe ọsẹ yii naa ni gbogbo esi maa jade.	Ṣùgbọ́n bí nǹkan ṣe ń lọ yìí, ó dájú pé Biden ló wọlé ìbò náà, bó tiẹ̀ jẹ́ pé ọ̀sẹ̀ yíí náà ní gbogbo èsì máa jáde.
Lọrọ kan sa, awọn ọmọ Naijiria ti wọle adura lọ, paapaa awọn ti Trump ti gbegi dina ati gba fisa wọn.	Lọ́rọ̀ kan sá, àwọn ọmọ Nàíjíríà ti wọlé àdúrà lọ, pàápàá àwọn tí Trump ti gbégi dínà àti gba físà wọn.
Nitori aafin ọba tawọn janduku kọlu, a gbọdọ ṣetutu lati pẹtu sawọn alaalẹ kia	‘Nítorí ààfin ọba táwọn jàǹdùkú kọlù, a gbọdọ̀ ṣètùtù láti pẹ̀tù sáwọn aláálẹ̀ kíá’
Gbogbo awọn oloye ati oniṣẹṣe niluu Eko gbọdọ bẹrẹ etutu lati rawọ ẹbẹ ati lati pẹtu si awọn alaalẹ ninu, paapaa nitori iwa abuku ati afojudi tawọn janduku kan gunle nipa bi wọn ṣe yawọ aafin Ọba Eko ti wọn ba ọpọ nnkan iṣẹmbaye aafin ọhun jẹ.	Gbogbo àwọn olóyè àti oníṣẹ̀ṣe nílùú Èkó gbọdọ̀ bẹ̀rẹ̀ ètùtù láti rawọ́ ẹ̀bẹ̀ àti láti pẹ̀tù sí àwọn aláálẹ̀ nínú, pàápàá nítorí ìwà àbùkù àti àfojúdi tàwọn jàǹdùkú kan gùnlé nípa bí wọn ṣe yawọ́ ààfin Ọba Èkó tí wọ́n ba ọ̀pọ̀ nǹkan ìṣẹ̀m̀báyé ààfin ọ̀hún jẹ́.
Ẹgbẹ awọn ọmọ Eko ti a mọ si Association of Lagos State Indigenes, (ALSI), lo sọrọ yii di mimọ ninu atẹjade kan ti wọn fi ṣọwọ sileeṣẹ Aṣejere lanaa, ọjọ Ẹti, Fraide.	Ẹgbẹ́ àwọn ọmọ Èkó tí a mọ̀ sí Association of Lagos State Indigenes, (ALSI), ló sọ̀rọ̀ yìí di mímọ̀ nínú àtẹ̀jáde kan tí wọn fí ṣọwọ́ síléeṣẹ́ Àṣejèrè lánàá, ọjọ́ Ẹtì, Fráìde.
Lara awọn to fọwọ siiwe ọhun ni Alaaji J.	Lára àwọn tó fọwọ́ síìwé ọ̀hún ní Àlàájì J.
Sanuth; Onimọ-Ẹrọ Ademọla Ajao, ati Onimọ-Ẹrọ Layi Ajayi-Bembe.	Sanuth; Onímọ̀-Ẹ̀rọ Adémọ́lá Àjàó, àti Onímọ̀-Ẹ̀rọ Láyí Àjàyí-Bembe.
Laipẹ yii lawọn janduku yabo aafin Ọba Eko, Rliwanu Oṣualale Akiolu to wa ni Iga Idunganran.	Láìpẹ́ yìí làwọn jàǹdùkú yabo ààfín Ọba Èkó, Rliwanu Oṣùalálé Akiolú tó wà ní Ìga Ìdúngánrán.
Ọpọ awọn nnkan iṣẹmbaye ni wọn ko lọ, ninu rẹ ni ọpa aṣẹ kabiyesi tawọn ọdọ ọhun ji gbe.	Ọ̀pọ̀ àwọn nǹkan ìṣẹ̀m̀báyé ni wọ́n kó lọ, nínú rẹ̀ ni ọ̀pà àṣẹ kábíyèsí táwọn ọ̀dọ́ ọ̀hún jí gbé.
Bẹẹ ni wọn si tun ba ọpọlọpọ nnkan jẹ ninu aafin naa.	Bẹ́ẹ̀ ni wọ́n sì tún ba ọ̀pọ̀lọpọ̀ nǹkan jẹ́ nínú ààfin náà.
Yatọ si aafin iṣẹmbaye tawọn ọdọ yii yawọ, ileẹjọ to ti wa ni Isalẹ Eko lati ọjọ to ti pẹ lawọn ọdọ naa tun dana sun, to jona raurau.	Yàtọ̀ sí ààfin ìṣẹ̀m̀báyé táwọn ọ̀dọ́ yìí yawọ̀, iléẹjọ́ tó ti wà ní Ìsàlẹ̀ Èkó láti ọjọ́ tó ti pẹ́ làwọn ọ̀dọ́ náà tún dáná sun, tó jóná ráúráú.
Eyi lo mu ki awọn ọmọ ẹgbẹ Eko yii rọ awọn oloye oniṣẹṣẹ pe ki wọn bẹrẹ etutu lati pẹtu sawọn alaalẹ ninu, ki ibinu wọn ma ṣe wa sori ilu Eko nitori iwa afojudi ti awọn eeyan naa hu lasiko naa.	Èyí ló mú kí àwọn ọmọ ẹgbẹ́ Èkó yìí rọ àwọn olóyè oníṣẹ̀ṣẹ pé kí wọ́n bẹ̀rẹ̀ ètùtù láti pẹ̀tù sáwọn aláálẹ̀ nínú, kí ìbínú wọn má ṣe wá sórí ìlú Èkó nítorí ìwà àfojúdi tí àwọn èèyàn náà hù lásìkò náà.
Bakan naa lẹgbẹ ọhun tun rọ awọn ọmọbibi ilu Eko ki wọn fọwọsowọpọ lati tun ilu Eko kọ, ki ile naa baa le dun un gbe fun gbogbo ọmọ Yoruba, paapaa awọn ọmọ Eko.	Bákan náà lẹgbẹ́ ọ̀hún tún rọ àwọn ọmọbíbí ìlú Èkó kí wọ́n fọwọ́sowọ́pọ̀ láti tún ìlú Èkó kọ́, kí ilé náà baà le dùn ún gbé fún gbogbo ọmọ Yorùbá, pàápàá àwọn ọmọ Èkó.
Bẹẹ ni wọn si tun bẹ awọn olugbe Eko pe ki wọn sowọpọ pẹlu igbimọ tijọba gbe kalẹ lati ṣewadii iṣẹlẹ buruku naa.	Bẹ́ẹ̀ ni wọ́n sì tún bẹ àwọn olùgbé Èkó pé kí wọ́n sowọ́pọ̀ pẹ̀lú ìgbìmọ̀ tíjọba gbé kalẹ̀ láti ṣèwádìí ìṣẹ̀lẹ̀ burúkú náà.
Ẹgbẹ yii tun rọ awọn olugbe Eko ti awọn iwe to lee ran ijọba lọwọ lati ṣatunṣe awọn ibi to jona, pe ki wọn mu iwe naa sita, nitori awọn nnkan ti wọn le lo lati ṣatunṣe awọn ile iṣẹmbaye naa niyẹn.	Ẹgbẹ́ yìí tún rọ àwọn olùgbé Èkó tí àwọn ìwé tó leè ran ìjọba lọ́wọ́ láti ṣàtúnṣe àwọn ibi tó jóná, pé kí wọ́n mú ìwé náà síta, nítorí àwọn nǹkan tí wọ́n lé lo láti ṣàtúnṣe àwọn ilé ìṣẹ̀m̀báyé náà nìyẹn.
Ṣugbọn o, ẹgbẹ yii ni kijọba tete ṣe ohun ti awọn ọdọ naa n beere lọwọ wọn, nitori ohun to le tete mu ki alaafia jọba nilẹ wa niyi.	Ṣùgbọ́n o, ẹgbẹ́ yìí ní kíjọba tètè ṣe ohun tí àwọn ọ̀dọ́ náà ń béèrè lọ́wọ́ wọn, nítorí ohun tó le tètè mú kí àlááfíà jọba nílẹ̀ wa nìyí.
Amu niluu Eko, gbogbo eeyan kaakiri agbaye ni wọn n mu nibẹ, nitori naa a gbọdọ fọwọsowọpọ lati tun un ṣe, a kẹdun pẹlu awọn to padanu ẹmi ati dukia, ṣugbọn asiko ti to fun wa lati tun ilu naa ṣe.	“Àmu nìlúú Èkó, gbogbo èèyàn káàkiri àgbáyé ni wọ́n ń mu níbẹ̀, nítorí náà a gbọdọ̀ fọwọ́sowọ́pọ̀ láti tún un ṣe, a kẹ́dùn pẹ̀lú àwọn tó pàdánù ẹ̀mí àti dúkìá, ṣùgbọ́n àsìkò ti tó fún wa láti tún ìlú náà ṣe.
O ṣẹlẹ!	Ó ṣẹlẹ̀!
Dangote gbe ọrẹbinrin-atijọ lọ sileẹjọ	Dangote gbé ọ̀rẹ́bìnrin-àtijọ́ lọ síléẹjọ́
Parakoyi oniṣowo ilẹ wa nni, Aliko Dangote ti gbe ọrẹbinrin rẹ atijọ, Autumn Spikes lọ sileẹjọ nilẹ Amẹrika, nitori awọn aworan kan ti ọmọbinrin naa ju sori ẹrọ ayelujara laipẹ yii, eyi ti ko dun mọ ọn ninu.	Pàràkòyí oníṣòwò ilẹ̀ wa nnì, Aliko Dangote ti gbé ọ̀rẹ́bìnrin rẹ̀ àtijọ́, Autumn Spikes lọ síléẹjọ́ nílẹ̀ Amẹ́ríkà, nítorí àwọn àwòrán kan tí ọmọbìnrin náà jù sórí ẹ̀rọ ayélujára láìpẹ́ yìí, èyí tí kò dùn mọ́ ọn nínú.
Iroyin ti Aṣejere gbọ ni pe ṣe ni ọmọbinrin yii gbe fọnran kan nibi ti oun ati Dangote ti n gbadun ara wọn, sori ẹrọ ayelujara.	Ìròyìn tí Àṣejèrè gbọ́ ni pé ṣe ni ọmọbìnrin yìí gbé fọ́nrán kan níbi tí òun àti Dangote tí ń gbádùn ara wọn, sórí ẹ̀rọ ayélujára.
Ninu fọnran naa, ni wọn ti n ba ara wọn ṣere ifẹ lori bẹẹdi, ti ọmọbinrin ara ilẹ Amẹrika naa si n fi foonu rẹ ṣere.	Nínú fọ́nrán náà, ni wọ́n ti ń bá ara wọn ṣeré ìfẹ́ lórí bẹ́ẹ̀dì, tí ọmọbìnrin ará ilẹ̀ Amẹ́ríká náà sì ń fi fóònù rẹ̀ ṣeré.
Bakan naa lo tun gbe awọn aworan Dangote sita, nibi ti o ti n sọkalẹ ninu yara ikọkọ ti ko yẹ kẹnikan ri rara, bo tiẹ jẹ pe gbogbo awọn aworan yii lọmọbinrin ọhun pada ko kuro lori ẹrọ ayelujara rẹ.	Bákan náà ló tún gbé àwọn àwòrán Dangote síta, níbi tí ó ti ń sọ̀kalẹ̀ nínú yàrá ìkọ̀kọ̀ tí kò yẹ kẹ́nìkan ri rárá, bó tiẹ̀ jẹ́ pé gbogbo àwọn àwòrán yìí lọmọbìnrin ọ̀hún padà kó kúrò lórí ẹ̀rọ ayélujára rẹ̀.
Ṣugbọn, ọrọ naa ko dun mọ Dangote ninu, o ti wọ ọrẹbinrin rẹ yii lọ si kootu, niluu Florida, to wa nilẹ Amẹrika, o si ni ki ileẹjọ gba ẹgbẹrun lọna ọgbọn foun lọwọ ọmọbinrin naa tori awọn aworan oun to gbe sita, eyi to ti mu ipalara wa foun.	Ṣùgbọ́n, ọ̀rọ̀ náà kò dùn mọ́ Dangote nínú, ó ti wọ́ ọ̀rẹ́bìnrin rẹ̀ yìí lọ sí kóòtù, nílùú Florida, tó wà nílẹ̀ Amẹ́ríkà, ó sì ní kí iléẹjọ́ gba ẹgbẹ̀rún lọ́nà ọgbọ̀n fóun lọ́wọ́ ọmọbìnrin náà torí àwọn àwòrán òun tó gbé síta, èyí tó ti mú ìpalára wá fóun.
Autumn, iyẹn ọmọbinrin gan an lo sọrọ naa sita fawọn araye gbọ, o ni, Dangote ti gbe oun lọ sileẹjọ, tori o fẹẹ pa oun lẹnu mọ, ko si le ṣe bẹẹ, tori oun nifẹ ẹ ni.	Autumn, ìyẹn ọmọbìnrin gan an ló sọ̀rọ̀ náà síta fáwọn aráyé gbọ́, ó ní, Dangote ti gbé òun lọ síléẹjọ́, torí ó fẹ́ẹ́ pa òun lẹ́nu mọ́, kò sì le ṣe bẹ́ẹ̀, torí òun nífẹ̀ ẹ́ ni.
O ni, o ti le lọdun mẹsan-an bayii toun atiẹ ti n jọ n wọle wọde.	Ó ní, ó ti lé lọ́dún mẹ́sàn-án báyìí tóun àtiẹ̀ ti ń jọ ń wọlé wọ̀de.
Ko sẹni to le sọ pe oun mọ nnkan nipa igbesi aye Ọgbẹni Dangote n gbe, ọkunrin naa kii ba awọn oniroyin sọrọ aṣiri tabi ọrọ ifẹ rẹ pẹlu awọn obinrin rara, bo tiẹ jẹ pe o lawọn obinrin ti wọn ti bimọ fun un.	Kò sẹ́ni tó lè sọ pé òun mọ nǹkan nípa ìgbésí ayé Ọ̀gbẹ́ni Dangote ń gbé, ọkùnrin náà kìí bá àwọn oníròyìn sọ̀rọ̀ àṣírí tàbí ọ̀rọ̀ ìfẹ́ rẹ̀ pẹ̀lú àwọn obìnrin rárá, bó tiẹ̀ jẹ́ pé ó láwọn obìnrin tí wọ́n ti bímọ fún un.
A fẹ kijọba Eko pese ọja ta o tii maa ta nnkan oko lẹẹkan lọsẹ  Ọtunba Fẹmi Oke	A fẹ́ kíjọba Èkó pèsè ọjà ta ó tii máa ta nǹkan oko lẹ́ẹ̀kan lọ́sẹ̀ – Ọ̀túnba Fẹ́mi Òkè
Ọtunba Fẹmi Oke ni alaga ẹgbẹ awọn agbẹ to wa nilẹ wa, ẹka tipinlẹ Eko, eyi ti wọn pe ni All Farmers Association of Nigeria, AFAN.	Ọ̀túnba Fẹ́mi Òkè ni alága ẹgbẹ́ àwọn àgbẹ̀ tó wà nílẹ̀ wa, ẹka tìpínlẹ̀ Èkó, èyí tí wọ́n pè ní All Farmers’ Association of Nigeria, AFAN.
Agbẹ ni wọn, paki ni wọn n gbin.	Àgbẹ̀ ni wọ́n, pákí ni wọ́n ń gbìn.
O ti le lọdun mejidinlogun ti wọn ti wa lẹnu iṣẹ naa, ṣugbọn laipẹ yii ni wọn ba ikọ AṢEJERE sọrọ nipa ohun ti ẹgbẹ wọn da le lori, ohun ti wọn n ṣe, ireti wọn lọdọ ijọba ati awọn araalu, bẹẹ ni wọn si tun ba wa sọ awọn ipenija wọn.	Ó ti lé lọ́dún méjìdínlógún tí wọ́n ti wà lẹ́nu iṣẹ́ náà, ṣùgbọ́n láìpẹ́ yìí ni wọ́n ba ikọ̀ ÀṢEJÈRÈ sọ̀rọ̀ nípa ohun tí ẹgbẹ́ wọn dá lé lórí, ohun tí wọ́n ń ṣe, ìrètí wọn lọ́dọ̀ ìjọba àti àwọn aráàlú, bẹ́ẹ̀ ni wọ́n sì tún bá wa sọ àwọn ìpèníjà wọn.
Ohun ti wọn ba Ojuoluwakotimi Oluṣina sọ ree: Ẹ jẹ ka mọ diẹ nipa yin?	Ohun tí wọ́n bá Ojuolúwakòtìmí Olúṣínà sọ rèé: Ẹ jẹ́ ká mọ díẹ̀ nípa yín?
Orukọ mi ni Ọtunba Fẹmi Oke, alaga ẹgbẹ awọn agbẹ, All Farmers Association of Nigeria, AFAN.	Orúkọ mi ni Ọ̀túnba Fẹ́mi Òkè, alága ẹgbẹ́ àwọn àgbẹ̀, All Farmers’ Association of Nigeria, AFAN.
Ẹgbẹ yii jẹ agboorun fun gbogbo awọn agbẹ kereje-kereje to ni i ṣe pẹlu iṣẹ ọgbin ati ọsin.	Ẹgbẹ́ yìí jẹ́ agbòòrùn fún gbogbo àwọn àgbẹ̀ kéréje-kéréje tó ní i ṣe pẹ̀lú iṣẹ́ ọ̀gbìn àti ọ̀sìn.
Awọn ẹgbẹ bii aadọta lo wa ninu ẹ, awọn to n taja naa wa ninu wa, iyẹn awọn makẹta, awọn to n ṣe ounjẹ adiyẹ naa wa ninu wa, gbogbo wọn naa lo lẹgbẹ tiwọn.	Àwọn ẹgbẹ́ bíi àádọ́ta ló wà nínú ẹ̀, àwọn tó ń tajà náà wà nínú wa, ìyẹn àwọn mákẹ́tà, àwọn tó ń ṣe oúnjẹ àdìyẹ náà wà nínú wa, gbogbo wọn náà ló lẹ́gbẹ́ tiwọn.
Igba wo lẹgbẹ yii ti wa?	Ìgbà wo lẹgbẹ́ yìí ti wà?
Ẹgbẹ naa ti wa tipẹ, ki Aarẹ ana, Oloye Oluṣẹgun Ọbasanjọ too de ori aleefa lọdun 1999, awọn Hausa n ṣe tiwọn lọtọ lasiko naa, bẹẹ naa ni Ibo n ṣe tiwọn lọtọ, ṣugbọn nitori pe agbẹ ni baba Ọbasanjọ, ni wọn ṣe pe gbogbo wa papọ, to di pe a n ṣe e papọ.	Ẹgbẹ́ náà ti wà tipẹ́, kí Ààrẹ àná, Olóyè Olúṣẹ́gun Ọbásanjọ́ tóo dé orí àlééfà lọ́dún 1999, àwọn Hausa ń ṣe tiwọn lọ́tọ̀ lásìkò náà, bẹ́ẹ̀ náà ni Íbò ń ṣe tiwọn lọ́tọ̀, ṣùgbọ́n nítorí pé àgbẹ̀ ni bàbá Ọbásanjọ́, ni wọ́n ṣe pe gbogbo wa papọ̀, tó di pé à ń ṣe é papọ̀.
Ko sipinlẹ ti ẹ maa de ti ẹ o ni i ba ẹgbẹ yii nibẹ.	Kò sípìńlẹ̀ tí ẹ máa dé tí ẹ ò ní í bá ẹgbẹ́ yìí níbẹ̀.
Igbagbọ awọn ọpọ eeyan ni pe iṣẹ agbẹ ko fi bẹẹ fẹsẹ mulẹ nilẹ Yoruba mọ bii taye atijọ, wọn gba pe awọn ara oke ọya n ṣe iṣẹ agbẹ ju wa lọ.	Ìgbàgbọ́ àwọn ọ̀pọ̀ èèyàn ni pé iṣẹ́ àgbẹ̀ kò fi bẹ́ẹ̀ fẹsẹ̀ múlẹ̀ nílẹ̀ Yorùbá mọ́ bíi tayé àtijọ́, wọ́n gbà pé àwọn ará òkè ọya ń ṣe iṣẹ́ àgbẹ̀ jù wá lọ.
Ṣe bẹẹ ni?	Ṣé bẹ́ẹ̀ ni?
Nisalẹ nibi, a o kọbi ara sọrọ agbẹ bii toke ọya, bi ilẹ wọn ṣe jẹ papa to, wọn maa n ri ajilẹ gba, ijọba wọn naa mu nnkan oko ni okunkundun ju awa taa wa nisalẹ nibi lọ, ṣugbọn nitori ọrọ epo rọbi ti n ja wa kulẹ la ṣe wa n dide si i bayii, ohun lo fa a to fi jẹ pe bi awọn Hausa ko ba ko nnkan wa sọdọ wa, ariwo maa n pọ.	Nísàlẹ̀ níbí, a ò kọbi ara sọ́rọ̀ àgbẹ̀ bíi tòkè ọya, bí ilẹ̀ wọn ṣe jẹ́ pápá tó, wọ́n máa ń rí ajílẹ̀ gbà, ìjọba wọn náà mú ǹnkan oko ní òkúnkúndùn ju àwa táa wà nísàlẹ̀ níbí lọ, ṣùgbọ́n nítorí ọ̀rọ̀ epo rọ̀bì ti ń jà wa kulẹ̀ la ṣe wá ń dìde sí i báyìí, òhun ló fà á tó fi jẹ́ pé bí àwọn Hausa kò bá kó nǹkan wá sọ́dọ̀ wa, ariwo máa ń pọ̀.
Ṣugbọn a dupẹ pe awa naa ti n ji bayii, ṣugbọn ọdọ wa ni adiye wa, oorun ati ounjẹ adiyẹ ko faaye gba sinsin adiyẹ lọdọ tiwọn, ibi ni wọn ti wa n ko adiyẹ lọ sọdọ wọn.	Ṣùgbọ́n a dúpẹ́ pé àwa náà ti ń jí báyìí, ṣùgbọ́n ọ̀dọ̀ wa ni adìye wà, òòrùn àti oúnjẹ adìyẹ kò fààyè gba sínsin adìyẹ lọ́dọ̀ tiwọn, ibí ni wọ́n ti wá ń kó adìyẹ lọ sọ́dọ̀ wọn.
Baa ba ni ka sọ tẹran naa, ibi la ti n sin ẹlẹdẹ, lati ibi ni wọn ti wa n ko o lọ siluu Pọta ati ilẹ Ibo.	Báa bá ní ká sọ tẹran náà, ibí la ti ń sin ẹlẹ́dẹ̀, làti ibí ni wọn ti wá ń kó o lọ sílùú Pọtá àti ilẹ̀ Íbò.
Ki lawọn Hausa n ṣe tawa ko ṣe ni ti ọrọ agbẹ?	Kí làwọn Hausa ń ṣe táwa kò ṣe ni ti ọ̀rọ̀ àgbẹ̀?
Ko si nnkan tawọn Hausa n ṣe tawa ko ṣe, awọn kan ni irinṣẹ ju wa lọ ni, wọn lanfaani ẹrọ katakata ati owo ju tiwa lọ, bẹẹ nijọba wọn n ran wọn lọwọ.	Kò sí nǹkan táwọn Hausa ń ṣe táwa kò ṣe, àwọn kan ní irinṣẹ́ jù wá lọ ni, wọ́n láǹfààní ẹ̀rọ katakata àti owó ju tiwa lọ, bẹ́ẹ̀ níjọba wọn ń ràn wọ́n lọ́wọ́.
Ṣugbọn ko si nnkan ti wọn n ṣe tawa naa ko ṣe, wọn n gbin ata awa naa n gbin ata, ṣugbọn ijọba wọn n fun wọn ni iranwọ ju tiwa lọ, nitori naa lọwọ wọn ṣe ya si nnkan yii ju tiwa lọ.	Ṣùgbọ́n kò sí nǹkan tí wọ́n ń ṣe táwa náà kò ṣe, wọ́n ń gbin ata àwa náà ń gbin ata, ṣùgbọ́n ìjọba wọn ń fún wọn ní ìrànwọ́ ju tiwa lọ, nítorí náà lọwọ́ wọn ṣe yá sí nǹkan yìí ju tiwa lọ.
A gbọ pe nitori awọn agbẹ wa ko mọ bi wọn ti n tọju owo lawọn banki kii ṣe e ya wọn lowo mọ.	A gbọ́ pé nítorí àwọn àgbẹ̀ wa kò mọ̀ bí wọ́n ti ń tọ́jú owó làwọn báǹkì kìí ṣé é yá wọ́n lówó mọ.
Ṣe bẹẹ ni?	Ṣé bẹ́ẹ̀ ni?
Ko ri bẹẹ, a o lee lo ri bẹẹ.	Kò rí bẹ́ẹ̀, a ò leè ló rí bẹ́ẹ̀.
Ijọba wọn duro tiwọn, ariwo tawa naa n pa ti jẹ kijọba wa duro tiwa.	Ìjọba wọn dúró tìwọ́n, ariwo táwa náà ń pa ti jẹ́ kíjọba wa dúró tìwá.
Ewo ọrọ agbọn, Eko lo ni agbọn, bẹẹ naa ni irẹsi ọfada, bẹẹ si ni obi nipinlẹ Ọṣun, wọn ki i gbin in nilẹ Hausa, wọn kan n jẹ ẹ ni.	Ewo ọ̀rọ̀ àgbọn, Èkó ló ni àgbọn, bẹ́ẹ̀ náà ni ìrẹsì ọ̀fadà, bẹ́ẹ̀ sì ni obì nípínlẹ̀ Ọ̀ṣun, wọn kì í gbìn ín nílẹ̀ Haúsá, wọ́n kàn ń jẹ ẹ́ ni.
Asiko ti to bayii ki awa Yoruba naa mu un niṣẹ, kijọba wa naa si dide sọrọ yii, kawa naa le mu ọrọ agbẹ ni ọkunkundun.	Àsìkò ti tó báyìí kí àwa Yorùbá náà mú un níṣẹ́, kíjọba wa náà sì dìde sọ́rọ̀ yìí, káwa náà le mú ọ̀rọ̀ àgbẹ̀ ní ọ̀kúnkúndùn.
Ki lawọn ipenija yin?	Kí làwọn ìpèníjà yín?
Ipenija wa ni owo, ka ri owo lo lasiko to yẹ, nnkan oko maa n ni asiko, ti a ba beere owo taa ri i gba lasiko to yẹ, kii ṣe nigba ti ojo ti kuro.	Ìpèníjà wa ni owó, ká rí owó lò lásìkò tó yẹ, nǹkan oko máa ń ní àsìkò, tí a bá béèrè owó táa rí i gbà lásìkò tó yẹ, kìí ṣe nígbà tí òjò ti kúrò.
A tun nilo katapila, awọn igi kan wa ti a gbọdọ fi katapila hu tidi tidi, ti a ba ri awọn irinṣẹ yii, o maa ya wa lara lati ṣiṣẹ.	A tún nílò katapílà, àwọn igi kàn wà tí a gbọdọ̀ fi katapílà hú tìdí tìdí, tí a bá rí àwọn irinṣẹ́ yìí, ó máa yá wa lára láti ṣiṣẹ́.
Ilẹ igi ni ilẹ wa, bẹẹ lawọn igi yẹn maa n ba oko wa jẹ.	Ilẹ̀ igi ni ilẹ̀ wa, bẹ́ẹ̀ làwọn igi yẹ̀n máa ń ba oko wa jẹ́.
Ki lẹ n reti lati ọdọ ijọba?	Kí lẹ ń retí láti ọ̀dọ̀ ìjọba?
Inu wa dun pẹlu ijọba tuntun yii, a nigbagbọ pe bi a ba pe wọn, wọn maa jẹ wa.	Inú wa dùn pẹ̀lú ìjọba tuntun yìí, a nígbàgbọ́ pé bí a bá pè wọ́n, wọ́n máa jẹ́ wa.
Bakan naa, a n reti ilẹ ti a o maa ko awọn nnkan oko wa si lati ta, ka lee maa na nnkan ọja nibẹ, a n reti pe ki wọn da ọjọ si fun wa, ka maa ko nnkan oko lọ sibẹ, ka si maa ta a, o le jẹ ẹẹkan lọsẹ, inu wa maa dun bi eyi ba le ṣẹlẹ.	Bákan náà, a ń retí ilẹ̀ tí a ó máa kó àwọn nǹkan oko wa sì láti tà, ká leè máa ná nǹkan ọjà níbẹ̀, a ń retí pé kí wọ́n dá ọjọ́ sí fún wa, ká máa kó nǹkan oko lọ síbẹ̀, ká sì máa tà á, ó le jẹ́ ẹ̀ẹ̀kan lọ́sẹ̀, inú wa máa dùn bí èyí bá le ṣẹlẹ̀.
Ohun ti a gbọ ni pe Ikorodu ni wọn n ṣeto si fun wa, nigba to ya wọn tun sọ pe ibi kan wa ni Agege, ṣugbọn ko ti i bọ si i.	Ohun tí a gbọ́ ni pé Ìkòròdú ni wọ́n ń ṣètò sí fún wa, nígbà tó yá wọ́n tún sọ pé ibì kan wà ní Agége, ṣùgbọ́n kò tí ì bọ́ sí i.
Ọjọ kan la o maa na ọja yẹn, a nilo ibi ti a le maa ko nnkan oko wa si, ki a le maa ta a nibẹ ko ma baa bajẹ.	Ọjọ́ kan la ó máa ná ọjà yẹn, a nílò ibi tí a le máa kó nǹkan oko wa sí, kí á le máa tà á níbẹ̀ kó má baà bàjẹ́.
Kijọba tuntun ba wa ri si i.	Kíjọba tuntun bá wa rí sí i.
Siwaju si i, awọn ipade ti wọn n pe wa si, a fẹ ki wọn fun wa ni ọkọ, bi ko tiẹ ju kekere lọ, ki wọn si fun wa ni katapila ti a o maa fi ṣiṣẹ wa, bẹẹ naa ni eto ẹyawo ti a o maa lo.	Síwájú sí i, àwọn ìpàdé tí wọ́n ń pè wá sí, a fẹ́ kí wọ́n fún wa ní ọkọ̀, bí kò tiẹ̀ ju kékeré lọ, kí wọ́n sì fún wa ní katapílà tí a ó máa fi ṣiṣẹ́ wa, bẹ́ẹ̀ náà ni ètò ẹ̀yáwó tí a ó máa lò.
Kin ni imọran yin fun awọn ọmọ ẹgbẹ atawọn araalu?	Kín ni ìmọ̀ràn yín fún àwọn ọmọ ẹgbẹ́ àtàwọn aráàlú?
Imọran mi fun awọn to wa nita ti wọn n wo wa, a fẹẹ fa wọn mọra, iṣẹ agbẹ ki i ṣe iṣẹ ti ẹnikan lee ṣe, ilẹ kekere to wa lẹyinkule yin, ẹ le fi ṣe nnkankan.	Ìmọ̀ràn mi fún àwọn tó wà níta tí wọ́n ń wò wá, a fẹ́ẹ́ fá wọ́n mọ́ra, iṣẹ́ àgbẹ̀ kì í ṣe iṣẹ́ tí ẹnìkan leè ṣe, ilẹ́ kékeré tó wà lẹ́yìnkùlé yín, ẹ le fi ṣe nǹkankan.
Ẹ jẹ ka jọ ṣe e, baa ba jọ ṣe e, ounjẹ maa pọ niluu.	Ẹ jẹ́ ká jọ ṣe é, báa bá jọ ṣe é, ouńjẹ máa pọ̀ nílùú.
A n fi asiko yii rọ awọn ọmọ wa naa, kii ṣe gbogbo igba ni wọn a fi maa wa iṣẹ ijọba tabi iṣẹ ọmfiisi, ki wọn waa darapọ mọ ẹgbẹ wa.	À ń fi àsìkò yìí rọ àwọn ọmọ wa náà, kìí ṣe gbogbo ìgbà ni wọ́n á fi máa wá iṣẹ́ ìjọba tàbí iṣẹ́ ọmfíìsì, kí wọ́n wáá darapọ̀ mọ́ ẹgbẹ́ wa.
A si n rọ awọn ọmọ ẹgbẹ wa naa ki wọn ma rẹwẹsi, gbogbo ibi ti a ba pe wọn si ki wọn maa lọ	A sì ń rọ àwọn ọmọ ẹgbẹ́ wa náà kí wọ́n má rẹ̀wẹ̀sì, gbogbo ibi tí a bá pè wọ́n sí kí wọ́n máa lọ
Awọn aṣiri ti ẹ nilati mọ nipa lilo oogun ifeto-sọmọ-bibi  Kutelu	Àwọn àṣírí tí ẹ níláti mọ̀ nípa lílo òògùn ìfètò-sọ́mọ-bíbí – Kútelú
Ẹgbẹ kan ti kii ṣe tijọba ti a mọ si The Rotary Action Group for Reproductive Maternal and Child Health (RMCH) laipẹ yii ṣeto idanilẹkọọ fun awọn olootu iroyin ilẹ wa, Naijiria.	Ẹgbẹ́ kan tí kìí ṣe tìjọba tí a mọ̀ sí The Rotary Action Group for Reproductive Maternal and Child Health (RMCH) láìpẹ́ yìí ṣètò ìdánilẹ́kọ̀ọ́ fún àwọn olóòtú ìròyìn ilẹ̀ wa, Nàíjíríà.
Eto idanilẹkọọ ọhun waye pẹlu ajọṣepọ ileeṣẹ ijọba to n ṣakoso eto ilera lorilẹ-ede wa Naijiria, iyẹn Federal Ministry of Health (FMoH), ati iranlọwọ ajọ Rotary International pẹlu ẹka to n ṣakoso eto ọrọ aje ni orilẹ-ede Germany, iyẹn German Ministry for Economic Cooperation and Development.	Ètò ìdánilẹ́kọ̀ọ́ ọ̀hún wáyé pẹ̀lú àjọṣepọ̀ iléeṣẹ́ ìjọba tó ń ṣàkóso ètò ìlera lórílẹ̀-èdè wa Nàíjíríà, ìyẹn Federal Ministry of Health (FMoH), àti ìrànlọ́wọ́ àjọ Rotary International pẹ̀lú ẹka tó ń ṣàkóso ètò ọrọ̀ ajé ní orílẹ̀-èdè Germany, ìyẹn German Ministry for Economic Cooperation and Development.
Lara awọn to sọrọ nibi eto naa ni Evelyn Kutelu, akọṣẹmọṣẹ olutoju ti wọn n pe ni nọọsi ninu ajọ naa, awọn ni wọn da wa lohun gbogbo ibeere tawọn obinrin ti wọn ti loogun ifetosọmọbibi yii n bi wa.	Lára àwọn tó sọ̀rọ̀ níbi ètò náà ni Evelyn Kútelú, akọ́ṣẹ́mọṣẹ́ olútòjú tí wọ́n ń pè ní nọ́ọ̀sì nínú àjọ náà, àwọn ni wọ́n dá wa lóhùn gbogbo ìbéèrè táwọn obìnrin tí wọ́n ti lòògùn ìfètòsọ́mọbíbí yìí ń bi wá.
Awọn idahun ti Arabinrin Evelyn Kutelu fun awọn ibeere ọhun ree, gẹgẹ bi SAM AKINROLE ti kọ ọ silẹ	Àwọn ìdáhùn tí Arábìnrin Evelyn Kútelú fún àwọn ìbéèrè ọ̀hún rèé, gẹ́gẹ́ bí SAM AKÍNRÓLÉ ti kọ ọ́ sílẹ̀
Aṣejere: Mo lo ifeto sọmọ bibi ti wọn n pe ni Implanon, iṣana, o si dara pupọ, o yẹ ki kinni ọhun ṣiṣẹ fọdun mẹta, ṣugbọn lẹyin ọdun kan, mo yọ ọ danu, nitori lasiko nnkan oṣu mi, ṣe lẹjẹ maa n da, o si maa n pọ to bẹẹ to jẹ pe ṣe ni maa n ru lasiko naa.	Àṣejèrè: Mo lo ìfètò sọ́mọ bíbí tí wọn ń pè ní Implanon, ìṣáná, o sì dára púpọ̀, ó yẹ kí kinní ọ̀hún ṣiṣẹ́ fọ́dún mẹ́ta, ṣùgbọ́n lẹ́yìn ọdún kan, mo yọ ọ́ dànù, nítorí lásìkò nǹkan oṣù mi, ṣe lẹ̀jẹ̀ máa ń dà, ó sì máa ń pọ̀ tó bẹ́ẹ̀ tó jẹ́ pé ṣe ni máa ń rù lásìkò náà.
Arabinrin Kutelu: O dara bi e ṣe yọ ọ kuro nitori ẹjẹ to n jade to pọ lara yin, ṣugbọn mi o ba gba yin nimọran pe ki ẹ lọ sọdọ awọn eleto ilera fun ayẹwo ati ajọro to kuna, awọn ni wọn a le sọ fun yin, iru eto ifetosọmọbibi ti ẹ tun lee ṣe.	Arábìnrin Kútelú: Ó dára bí e ṣe yọ ọ́ kúrò nítorí ẹ̀jẹ̀ tó ń jáde tó pọ̀ lára yín, ṣùgbọ́n mi ò bá gbà yín nímọ̀ràn pé kí ẹ lọ sọ́dọ̀ àwọn elétò ìlera fún àyẹ̀wò àti àjọrò tó kúná, àwọn ni wọ́n á le sọ fún yín, irú ètò ìfètòsọ́mọbíbí tí ẹ tún leè ṣe.
Aṣejere: Mo gba abẹrẹ ifetosọmọbibi ti wọn n pe ni Depo, ṣugbọn ṣe lẹjẹ n da lara mi lasiko nnkan oṣu mi fun ọjọ meje, dipo ọjọ mẹta si mẹrin, ki lo de to ri bẹẹ?	Àṣejèrè: Mo gba abẹ́rẹ́ ìfètòsọ́mọbíbí tí wọ́n ń pè ní Depo, ṣùgbọ́n ṣe lẹ̀jẹ̀ ń dà lára mi lásìkò nǹkan oṣù mi fún ọjọ́ méje, dípò ọjọ́ mẹ́ta sí mẹ́rin, kí ló dé tó rí bẹ́ẹ̀?
Arabinrin Kutelu: Ohun to fa a ni pe inu ara ni kinni ti wọn n pe ni homoonu yii ti n ṣiṣẹ, o si maa faragba nnkan oṣu obinrin.	Arábìnrin Kútelú: Ohun tó fà á ni pé ìnú ara ni kinní tí wọ́n ń pè ní hòmóònù yìí ti ń ṣiṣẹ́, ó sì máa faragba nǹkan oṣù obìnrin.
Nigba mi in, o le fa a i ma ri nnkan oṣu, igba mi in o si le fa ki nnkan oṣu yẹn pọ gan an, igba mi in, nnkan oṣu yẹn a maa ṣe sege sege lara obinrin mi in.	Nígbà mí ìn, ó le fà á ì má rí nǹkan oṣù, ìgbà mí ìn ó sì le fa kí nǹkan oṣù yẹn pọ̀ gan an, ìgbà mí ìn, nǹkan oṣù yẹn a máa ṣe sége sège lára obìnrin mí ìn.
Ohun to si fa a ni pe ara yatọ, iyatọ yẹn lo n fa nnkan to n ṣẹlẹ yii.	Ohun tó sì fà á ni pé ara yàtọ̀, ìyàtọ̀ yẹn ló ń fa nǹkan tó ń ṣẹlẹ̀ yìí.
Nnkan kekere ti ko yẹ ka ko ọkan soke ni.	Nǹkan kékeré tí kò yẹ ká kó ọkàn sókè ni.
Aṣejere: Mo ṣakiyesi koko kan to n yọ labẹ ọyan mi nigba ti mo lo iṣana, ki lo fa a?	Àṣejèrè: Mo ṣàkíyèsí kókó kan tó ń yọ lábẹ́ ọyàn mi nígbà tí mo lo ìṣánà, kí ló fà á?
Arabinrin Kutelu: Oriṣii nnkan lo n fa ọrọ koko inu ọyan fobinrin, ṣugbọn to ba jẹ lasiko taa n lo ifetosọmọbibi la ṣakiyesi rẹ, ẹ jẹ ka ya tete bojuto o.	Arábìnrin Kútelú: Oríṣìí nǹkan ló ń fa ọ̀rọ̀ kókó inu ọyàn fóbìnrin, ṣùgbọ́n tó bá jẹ́ lásìkò táa ń lo ìfètòsọ́mọbíbí lá ṣàkíyèsí rẹ̀, ẹ jẹ́ ká ya tètè bójúto o.
Bo ba jẹ ohun lo fa a, a gbọdọ yẹra fun un lojuẹsẹ, ka wo nnkan mi in taa le lo ti ko ni pawa lara, lẹyin ayẹwo to tọ niyẹn o.	Bó bá jẹ́ òhun ló fà á, a gbọdọ̀ yẹra fún un lójúẹsẹ̀, ká wo nǹkan mí ìn táa le lò tí kò ní pawá lára, lẹ́yìn àyẹ̀wò tó tọ́ nìyẹn ò.
Aṣejere: Mo ṣakiyesi pe eto alabẹẹrẹ ki i mu mi yara si ibalopọ pẹlu ọkọ mi, ki lo fa a?	Àṣejèrè: Mo ṣàkíyèsí pé ètò alábẹ́ẹ́rẹ́ kì í mú mi yára sí ìbálòpọ̀ pẹ̀lú ọkọ mi, kí ló fà á?
Arabinrin Kutelu: O pẹ taa ti maa n gbọ iru ẹ, tawọn eeyan maa n sọ pe ibalopọ kii wu awọn lasiko tawọn ba lo alabẹẹrẹ yii.	Arábìnrin Kútelú: Ó pẹ́ táa ti máa ń gbọ́ irú ẹ̀, táwọn èèyàn máa ń sọ pé ìbálòpọ̀ kìí wu àwọn lásìkò táwọn bá lo alábẹ́ẹ́rẹ́ yìí.
Ko sewu rara, ṣugbọn a maa n gba iru awọn eeyan bẹẹ nimọran pe ki wọn paarọ eto ti wọn n lo, bi ko ba tẹ tọkọ-tiyawo lọrun.	Kò séwu rárá, ṣùgbọ́n a máa ń gba irú àwọn èèyàn bẹ́ẹ̀ nímọ̀ràn pé kí wọ́n pààrọ̀ ètò tí wọ́n ń lò, bí kò bá tẹ́ tọkọ-tìyàwó lọ́rùn.
Aṣejere: Ki lo de ti ifetosọmọbibi fi maa n mu ki ikun awọn obinrin ga, igba mi in, a da bii pe keeyan maa bi laaarọ, ounjẹ ko ni i wu u jẹ?	Àṣejèrè: Kí ló dé tí ìfètòsọ́mọbíbí fí máa ń mú kí ikùn àwọn obìnrin ga, ìgbà mí ìn, á dà bíi pé kéèyàn máa bì láàárọ̀, ouńjẹ kò ní ì wù ú jẹ?
Arabinrin Kutelu: Lara awọn nnkan to ba oogun ifetosọmọbibi wa niyẹn, ṣugbọn laipẹ lai jinna gbogbo rẹ maa dopin, taa ba ti bẹrẹ si i lo o daadaa, taa tun n jẹ ounjẹ to ni vitamin D ninu.	Arábìnrin Kútelú: Lára àwọn nǹkan tó bá òògùn ìfètòsọ́mọbíbí wá nìyẹn, ṣùgbọ́n láìpẹ́ láì jìnnà gbogbo rẹ̀ máa dópin, táa bá ti bẹ̀rẹ̀ sí í lò ó dáadáa, táa tún ń jẹ ouńjẹ tó ní vítámìn D nínú.
A tun n gba wa nimọran pe kaa jẹ ko digba taa ba fẹẹ sun ki a too lo o, tabi ka paarọ eto taa n lo.	A tún ń gbà wá nímọ̀ràn pé káá jẹ́ kó dìgbà táa bá fẹ́ẹ́ sùn kí á tóó lò ó, tàbí ká pààrọ̀ ètò táa ń lò.
Aṣejere: Eyi ti a maa n ki bọ oju ara yẹn maa n mu ki nnkan oṣu ko dun obinrin, o si tun maa n fa ẹfọri, ṣe bo ṣe ri fun gbogbo obinrin niyẹn?Arabinrin Kutelu: Kii ṣe oju ara laa n ki i bọ o, ile ọmọ laa n fi si.	Àṣejèrè: Èyí tí a máa ń kì bọ ojú ara yẹn máa ń mú kí nǹkan oṣù kó dun obìnrin, ó sì tún máa ń fa ẹ̀fọ́rí, ṣé bó ṣe rí fún gbogbo obìnrin nìyẹn?Arábìnrin Kútelú: Kìí ṣe ojú ara làà ń kì í bọ̀ o, ilé ọmọ làà ń fi sí.
Loootọ lawọn nnkan tẹẹ sọ yii maa n ṣẹlẹ, ṣugbọn laarin oṣu mẹta si mẹfa, nnkan maa yi pada, a le lo awọn oogun ara riro.	Lóòótọ́ làwọn nǹkan tẹ́ẹ sọ yìí máa ń ṣẹlẹ̀, ṣùgbọ́n láàrin oṣù mẹ́ta sí mẹ́fà, nǹkan máa yí padà, a lè lo àwọn òògùn ara ríro.
Aṣejere: Eyi ti ẹ n fi sile ọmọ yẹn, mo lo o, ṣugbọn lẹyin ọdun mẹta ni mo tun loyun, mi o si reti ọmọ lasiko yii, ki lo fa a?	Àṣejèrè: Èyí tí ẹ ń fi sílé ọmọ yẹn, mo lò ó, ṣùgbọ́n lẹ́yìn ọdún mẹ́ta ni mo tún lóyún, mi ò sì retí ọmọ lásìkò yìí, kí ló fà á?
Arabinrin Kutelu: Nnkan to pọ lo le fa a, o le jẹ pe nnkan taa fi sile ọmọ yẹn ti yẹ kuro nibẹ, abi ẹni to ba wa ṣe e ko fi si daadaa.	Arábìnrin Kútelú: Ǹnkan tó pọ̀ ló le fà á, ó le jẹ́ pé nǹkan táa fi sílé ọmọ yẹn ti yẹ̀ kúrò níbẹ̀, àbí ẹni tó bá wá ṣe é kò fi si dáadáa.
Ti iru nnkan bẹẹ ba ṣẹlẹ, oyun le de o.	Tí irú nǹkan bẹ́ẹ̀ bá ṣẹlẹ̀, oyún le dé o.
Bi kinni yẹn ko ba duro soju ẹ, o le yẹ lasiko nnkan oṣu, ti eyi ba si ṣẹlẹ, oyun de niyẹn o.	Bí kinnì yẹn kò bá dúró sójú ẹ̀, ó le yẹ̀ lásìkò nǹkan oṣù, tí èyí bá sì ṣẹlẹ̀, oyún dé nìyẹn o.
Aṣejere: Ki lo de tawa obinrin to n lo oogun ifetosọmọbibi ṣe maa n sanra?	Àṣejèrè: Kí ló dé táwa obìnrin tó ń lo òògùn ìfètòsọ́mọbíbí ṣe máa ń sanra?
Arabinrin Kutelu: A o le sọ bẹẹ fun gbogbo eeyan.	Arábìnrin Kútelú: A ò le sọ bẹ́ẹ̀ fún gbogbo èèyàn.
Loootọ lawọn eeyan maa n sọ fun wa pe lilo oogun ifetosọmọbibi maa n mu kawọn sanra.	Lóòótọ́ làwọn èèyàn máa ń sọ fún wa pé lílo òògùn ìfètòsọ́mọbíbí máa ń mú káwọn sanra.
Ki a too le gba bẹẹ pẹlu wọn, a gbọdọ mọ bi eni obinrin yẹn ṣe ri tẹlẹ ko too bẹrẹ si i lo oogun yii, ka tun mọ bo ṣe ri lasiko awọn akoko kan; oṣu si ọdun kan.	Kí á tóó lè gbà bẹ́ẹ̀ pẹ̀lú wọn, a gbọdọ̀ mọ bí eni obìnrin yẹn ṣe rí tẹ́lẹ̀ kó tóó bẹ̀rẹ̀ sí í lo òògùn yìí, ká tún mọ bó ṣe rí lásìkò àwọn àkókò kan; oṣù sí ọdún kan.
A gbọdọ mọ iru igbesi aye obinrin naa, iru aye wo lo n gbe, bawo ni awọn obinrin inu ile wọn ṣe maa n ri, kinni ohun to maa n ṣẹlẹ si wọn, awọn nnkan ti a gbọdọ gbe yẹwo niyẹn ki a too le sọ pe oogun ifetosọmọbibi maa n mu kobinrin sanra.	A gbọdọ̀ mọ irú ìgbésí ayé obìnrin náà, irú ayé wo ló ń gbé, báwo ni àwọn obìnrin inú ilé wọn ṣe máa ń rí, kínni ohun tó máa ń ṣẹlẹ̀ sí wọn, àwọn nǹkan tí a gbọ́dọ̀ gbé yẹ̀wò nìyẹn kí á tóó le sọ pé òògùn ìfètòsọ́mọbíbí máa ń mú kóbìnrin sanra.
Ọrọ ipo dija silẹ ninu ẹgbẹ OPU ni Canada, wọn tun fẹsun ikowojẹ kan awọn adari ẹgbẹ	Ọ̀rọ̀ ipò díjà sílẹ̀ nínú ẹgbẹ́ OPU ní Canada, wọ́n tún fẹ̀sùn ìkówójẹ kan àwọn adarí ẹgbẹ́
Sam Akinrole	Sam Akínrólé
Ọrọ naa ti n ja rain-rain tipẹ, awọn kan nilẹ Canada ni wọn lawọn n binu si Aarẹ Ọna Kakanfo ilẹ Yoruba, Iba Gani Adams.	Ọ̀rọ̀ náà ti ń jà ràiǹ-ràiǹ tipẹ́, àwọn kan nílẹ̀ Canada ni wọ́n láwọn ń bínú sí Ààrẹ Ọ̀nà Kakaǹfò ilẹ̀ Yorùbá, Iba Gani Adams.
Ohun ti wọn si n sọ naa ni pe awọn ko ṣetan ati maa ṣe ọmọ ẹgbẹ ti wọn pe ni Oodua Progressive Union, iyẹn OPU mọ.	Ohun tí wọ́n sì ń sọ náà ni pé àwọn kò ṣetán àti máa ṣe ọmọ ẹgbẹ́ tí wọ́n pè ní Oòduà Progressive Union, ìyẹn OPU mọ́.
Ẹgbẹ OPU jẹ ẹgbẹ ti Iba Gani Adams da silẹ lati ri si iṣọkan, idagbasoke, ati ifẹ laarin awọn ọmọ Oodua, kaakiri agbaye.	Ẹgbẹ́ OPU jẹ́ ẹgbẹ́ tí Iba Gani Adams dá sílẹ̀ láti rí sí́ ìṣọ̀kan, ìdàgbàsókè, àti ìfẹ́ láàrín àwọn ọmọ Oòduà, káàkiri àgbáyé.
Ọdun 2011 ni wọn da ẹgbẹ ọhun silẹ.	Ọdún 2011 ni wọ́n dá ẹgbẹ́ ọ̀hún sílẹ̀.
Ọdun 2016 ni Aarẹ da ẹgbẹ naa silẹ niluu Canada, ohun to si tori ẹ da a silẹ ni fun idagbasoke, iṣọkan, ati itẹsiwaju awọn ọmọ Oodua kaakiri agbaye, paapaa awọn to wa nilẹ Canada.	Ọdún 2016 ni Ààrẹ dá ẹgbẹ́ náà sílẹ̀ nílùú Canada, ohun tó sì torí ẹ̀ dá a sílẹ̀ ni fún ìdàgbàsókè, ìṣọ̀kan, àti ìtẹ̀síwájú àwọn ọmọ Oòduà káàkiri àgbáyé, pàápàá àwọn tó wà nílẹ̀ Canada.
Ohun taa gbọ ni pe wahala naa bẹrẹ nigba ti wọn ṣeto idibo to gbe Arabinrin Funmi Olumide wọle sipo, awọn ọmọ ẹgbẹ kan sọ pe idibo to gbe obinrin naa wọle kun fun ọpọlọpọ eru, ki i ṣe ohun teeyan le pe ni idibo rara.	Ohun táa gbọ́ ni pé wàhálà náà bẹ̀rẹ̀ nígbà tí wọ́n ṣètò ìdìbò tó gbé Arábìnrin Fúnmi Olúmídé wọlé sípò, àwọn ọmọ ẹgbẹ́ kan sọ pé ìdìbò tó gbé obìnrin náà wọlé kún fún ọ̀pọ̀lọpọ̀ èrú, kì í ṣe ohun téèyàn le pè ní ìdìbò rárá.
Ṣugbọn ni gbogbo igba ti obinrin naa fi wa lori ipo, ko sohun aritọkasi kan ti obinrin naa ṣe laarin gbogbo ọgbọn oṣu to fi wa lori aleefa naa gẹgẹ bii alakooso ẹgbẹ OPU nilẹ Canada.	Ṣùgbọ́n ní gbogbo ìgbà tí obìnrin náà fi wà lórí ipò, kò sóhun àrítọ́kasí kan tí obìnrin náà ṣe láàrin gbogbo ọgbọ̀n oṣù tó fi wà lórí àlééfà náà gẹ́gẹ́ bíi alákòóso ẹgbẹ́ OPU nílẹ̀ Canada.
Nigba to n ṣalaye ọrọ naa fun wa latilẹ Canada, Olori Ṣubuọla Celestina Adekọlu, Iyalaje ọja Mọremi nIleefẹ, to jẹ ọkan ninu awọn ọmọ ẹgbẹ naa nilẹ Canada sọ pe lasiko kan ti wọn ṣefilọlẹ ninu ẹgbẹ, ẹgbẹrun lọna ogoji dọla ni wọn kojọ ninu eto naa, ṣugbọn ko si alaye kan pato ti awọn alakooso ẹgbẹ naa le ṣe lasiko naa titi di akoko yii, lori owo ti wọn pa wọle.	Nígbà tó ń ṣàlàyé ọ̀rọ̀ náà fún wa látilẹ̀ Canada, Olorì Ṣubúọ́lá Celestina Adékọ́lù, Ìyálájé ọjà Mọ́remí n’Iléefẹ̀, tó jẹ́ ọ̀kan nínú àwọn ọmọ ẹgbẹ́ náà nílẹ̀ Canada sọ pè lásìkò kan tí wọ́n ṣèfilọ́lẹ̀ nínú ẹgbẹ́, ẹgbẹ̀rún lọ́nà ogójì dọ́là ni wọ́n kójọ nínú ètò náà, ṣùgbọ́n kò sí àlàyé kan pàtó tí àwọn alákòóso ẹgbẹ́ náà le ṣe lásìkò náà títí dí àkókò yìí, lórí owó tí wọ́n pa wọlé.
Olori Adekolu tun sọ pe awọn ọmọ igbimọ alaṣẹ to yẹ ki wọn maa bojuto gbogbo ohun ti awọn alakooso ẹgbẹ naa n hu, ko ṣe ojuṣẹ wọn, ṣe ni wọn ṣe bi ẹni ti ko mọ ohun to n ṣẹlẹ.	Olorì Adékólù tún sọ pé àwọn ọmọ ìgbìmọ̀ aláṣẹ tó yẹ kí wọ́n máa bójútó gbogbo ohun tí àwọn alákòóso ẹgbẹ́ náà n hu, kó ṣe ojúṣẹ wọn, ṣe ni wọ́n ṣe bí ẹni tí kò mọ ohun tó ń ṣẹlẹ̀.
Gbogbo igbesẹ to yẹ ki wọn gbe, ko seyii ti wọn gbe nibẹ rara.	Gbogbo ìgbésẹ̀ tó yẹ kí wọ́n gbé, kò séyìí tí wọ́n gbé níbẹ̀ rárá.
Ohun to fa a ree ti awọn ọmọ ẹgbẹ bii Ọgbẹni Ibrahim, Olori Adedeji, Ọgbẹni Adeleke atawọn bẹẹ bẹẹ lọ fi fẹgbẹ naa silẹ lọ niyẹn.	Ohun tó fà á rèé tí àwọn ọmọ ẹgbẹ́ bíi Ọ̀gbẹ́ni Ibrahim, Olorì Adédèjì, Ọ̀gbẹ́ni Adélékè àtàwọn bẹ́ẹ̀ bẹ́ẹ̀ lọ fi fẹgbẹ́ náà sílẹ̀ lọ nìyẹn.
Bakan naa lobinrin tun sọ fun Aṣejere pe ọmọbinrin kan lo n forukọ Iba Gani Adams ṣebajẹ ninu ẹgbẹ naa, iṣẹ tẹni tọhun yan laayo ni ko maa sọrọ ṣakaṣaka sawọn agba ẹgbẹ lori foonu.	Bákan náà lobìnrin tún sọ fún Àṣejèrè pé ọmọbìnrin kan ló ń forúkọ Iba Gani Adams ṣèbàjẹ́ nínú ẹgbẹ́ náà, iṣẹ́ tẹ́ni tọ̀hún yàn láàyò ni kó máa sọ̀rọ̀ ṣákaṣàka sáwọn àgbà ẹgbẹ́ lórí fóònù.
Pabanbari ọrọ naa ni eto idibo to gbe awọn ọmọ igbimọ alaṣẹ tuntun yii wọle, wọn ni eto idibo naa kun fun eru lọpọlọpọ, nitori pe awọn kan ti sọra wọn di igi araba ti n da igbo inu ẹgbẹ naa ru.	Pabanbarì ọ̀rọ̀ náà ni ètò ìdìbò tó gbé àwọn ọmọ ìgbìmọ̀ aláṣẹ tuntun yìí wọlé, wọ́n ní ètò ìdìbò náà kún fún èrú lọ́pọ̀lọpọ̀, nítorí pé àwọn kan ti sọra wọn di igi àràbà tí ń da igbó inú ẹgbẹ́ náà rú.
Gbogbo ohun ti obinrin yii ba wa sọ lati ilẹ Canada ni Aṣejere pe Iba Gani Adams lati gbọ tẹnu wọn, igbiyanju wa ko fi bẹẹ seso, ṣugbọn ẹnikan to sunmọ wọn, to ba wa sọrọ to ni ka forukọ bo oun laṣiiri, ṣalaye fun wa pe, laipẹ yii ni Aarẹ ṣẹṣẹ gbọ nipa ọrọ naa, ati pe ko fi ibi kan kan Aarẹ rara.	Gbogbo ohun tí obìnrin yìí bá wa sọ láti ilẹ̀ Canada ni Àṣejèrè pe Iba Gani Adams láti gbọ́ tẹnu wọn, ìgbìyànjú wa kò fi bẹ́ẹ̀ sèso, ṣùgbọ́n ẹnìkan tó súnmọ́ wọn, tó bá wa sọ̀rọ̀ tó ní ká forúkọ bo òun láṣìírí, ṣàlàyé fún wa pé, láìpẹ́ yìí ni Ààrẹ ṣẹ̀ṣẹ̀ gbọ́ nípa ọ̀rọ̀ náà, àti pé kò fi ibì kan kan Ààrẹ rárá.
Baba naa sọ fun wa pe orilẹ-ede mọkandinlaaadọrun (89)ni ẹgbẹ OPU wa lagbaaye, labẹ akoso ilẹ North America ni ti Canada wa, gbogbo ohun to ṣẹlẹ ni wọn si ti fi to ẹka North Amerika leti, bẹẹ lo si ti de etiigbọ igbimọ agbaye to pa gbogbo wọn pọ, igbimọ agbaye yii lo mu ọrọ naa de eti Gani Adams, ohun to si sọ fun wọn ni pe ki wọn ṣe ohun to ba tọ to ba yẹ lori ọrọ naa.	Bàbá náà sọ fún wa pé orílẹ̀-èdè mọ́kàndínláàádọ́run (89)ni ẹgbẹ́ OPU wà lágbàáyé, lábẹ́ àkóso ilẹ̀ North America ni ti Canada wà, gbogbo ohun tó ṣẹlẹ̀ ni wọ́n sì ti fi tó ẹka North Amerika létí, bẹ́ẹ̀ ló sì ti dé etíìgbọ́ ìgbìmọ̀ àgbáyé tó pa gbogbo wọn pọ̀, ìgbìmọ̀ àgbáyé yìí ló mú ọ̀rọ̀ náà dé etí Gani Adams, ohun tó sì sọ fún wọ́n ni pé kí wọn ṣe ohun tó bá tọ́ tó bá yẹ lórí ọ̀rọ̀ náà.
Ohun taa tun gbọ ni pe loootọ inu awọn kan ko dun si bi ibo naa ṣe waye, ṣugbọn gbogbo ọmọ ẹgbẹ lo fohun ṣọkan pe awọn fọwọ si ohun ti igbimọ to ṣeto idibo ṣe, bo tiẹ jẹ pe inu awọn kan ko dun, bi ọrọ oṣelu ṣe ri niyẹn, lohun ti ọkunrin naa sọ fun wa.	Ohun táa tún gbọ́ ni pé lóòótọ́ inú àwọn kan kò dùn sí bí ìbò náà ṣe wáyé, ṣùgbọ́n gbogbo ọmọ ẹgbẹ́ ló fohùn ṣọ̀kan pé àwọn fọwọ́ sí ohun tí ìgbìmọ̀ tó ṣètò ìdìbò ṣe, bó tiẹ̀ jẹ́ pé inú àwọn kan kò dùn, bí ọ̀rọ̀ òṣèlú ṣe rí nìyẹn, lóhun tí ọkùnrin náà sọ fún wa.
Iwadii Aṣejere tun fihan pe lara ohun to n bi awọn eeyan yii ninu, iyẹn awọn to n binu si Gani Adams nilẹ Canada ni ti ọrọ buruku ti wọn lọkunrin naa sọ si Aṣiwaju Bọla Tinubu laipẹ yii.	Ìwádìí Àṣejèrè tún fihàn pé lára ohun tó ń bí àwọn èèyàn yìí nínú, ìyẹn àwọn tó ń bínú sí Gani Adams nílẹ̀ Canada ní ti ọ̀rọ̀ burúkú tí wọ́n lọ́kùnrin náà sọ sí Aṣíwájú Bọ́lá Tinúbú láìpẹ́ yìí.
Bẹẹ o ba gbagbẹ, laipẹ yii ni Gani Adams ba awọn oniroyin kan sọrọ nipa ipo aarẹ ọdun 2023, ninu ifọrọwerọ naa lo ti sin Tinubu ni gbẹrẹ ipakọ pe ko kiyesi ajọṣepọ rẹ pẹlu awọn Hausa, ọpọ awọn alatilẹyin Aṣiwaju ti wọn wo fidio naa ni inu wọn ko dun si ohun ti Adams sọ, lara wọn naa ni awọn ọmọ ẹgbẹ OPU nilẹ Canada yii.	Bẹ́ẹ́ ò bá gbàgbẹ́, láìpẹ́ yìí ní Gani Adams bá àwọn oníròyìn kan sọ̀rọ̀ nípa ipò ààrẹ ọdún 2023, nínú ìfọ̀rọ̀wérọ̀ náà ló ti sín Tinúbú ní gbẹ́rẹ́ ìpàkọ́ pé kó kíyèsí àjọṣepọ̀ rẹ̀ pẹ̀lú àwọn Hausa, ọ̀pọ̀ àwọn alátìlẹyìn Aṣíwájú tí wọ́n wo fídíò náà ni inú wọn kò dùn sí ohun tí Adams sọ, lára wọn náà ni àwọn ọmọ ẹgbẹ́ OPU nílẹ̀ Canada yìí.
Boya awọn ọmọ Tinubu ti wọn wa ninu ẹgbẹ naa nilẹ Canada ni ẹnikẹni ko le sọ, ṣugbọn ohun to han gedegbe lasiko yii ni pe awọn kan ti ya kuro ninu ẹgbẹ naa ni Canada, wọn si ti lawọn naa maa da ẹgbẹ tiwọn silẹ laipẹ yii.	Bóyá àwọn ọmọ Tinúbú tí wọ́n wà nínú ẹgbẹ́ náà nílẹ̀ Canada ní ẹnikẹ́ni kò le sọ, ṣùgbọ́n ohun tó hàn gedegbe lásìkò yìí ni pé àwọn kan ti ya kúrò nínú ẹgbẹ́ náà ní Canada, wọ́n sì ti láwọn náà máa dá ẹgbẹ́ tiwọn sílẹ̀ láìpẹ́ yìí.
Ọpọ iwe akọsilẹ ile-ẹjọ ni wọn ti dana sun nIgboṣere  Adajọ Alogba	Ọ̀pọ̀ ìwé àkọsílẹ̀ ilé-ẹjọ́ ni wọ́n ti dáná sun n’Ígbóṣeré – Adájọ́ Alògbà
Adajọ agba fun ipinlẹ Eko, Adajọ Kazeem Alogba ti sọ pe ọpọ awọn iwe akọsilẹ lawọn janduku ti wọn dana sun ileẹjọ Igboṣere ti dana sun.	Adájọ́ àgbà fún ìpínlẹ̀ Èkó, Adájọ́ Kazeem Alògbà ti sọ pé ọ̀pọ̀ àwọn ìwé àkọsílẹ̀ làwọn jàǹdùkú tí wọ́n dáná sun iléẹjọ́ Igbóṣeré ti dáná sun.
O sọrọ yii nigba to gbalejo awọn gomina ilẹ Yoruba, atawọn minisita ti wọn jẹ ọmọ ilẹ Yoruba, ti wọn ṣabẹwo sEkoo lọjọ Sannde oni.	Ó sọ̀rọ̀ yìí nígbà tó gbàlejò àwọn gómìnà ilẹ̀ Yorùbá, àtàwọn mínísítà tí wọ́n jẹ́ ọmọ ilẹ̀ Yorùbá, tí wọ́n ṣàbẹ̀wò s’Ékòó lọ́jọ́ Sánńdè òní.
Alogba ni, ọpọ awọn akọsilẹ to wa nileẹjọ lawọn ẹni ibi naa ti dana sun, bo tiẹ jẹ pe awọn akọsilẹ kan si wa, sibẹ ọpọ awọn akọsilẹ naa ni ko si mọ.	Alògbà ní, ọ̀pọ̀ àwọn àkọsílẹ̀ tó wà níléẹjọ́ làwọn ẹni ibi náà ti dáná sun, bó tiẹ̀ jẹ́ pé àwọn àkọsílẹ̀ kan sì wà, síbẹ̀ ọ̀pọ̀ àwọn àkọsílẹ̀ náà ni kò sí mọ́.
Ọkunrin adajọ naa waa rawọ ẹbẹ sawọn agbẹjọro ti wọn niru awọn akọsilẹ bẹẹ lọwọ, ki wọn yọnda rẹ fun ijọba.	Ọkùnrin adájọ́ náà wáá rawọ́ ẹ̀bẹ̀ sáwọn agbẹjọ́rò tí wọ́n nírú àwọn àkọsílẹ̀ bẹ́ẹ̀ lọ́wọ́, kí wọ́n yọ̀nda rẹ̀ fún ìjọba.
Wolii ju bọmbu asọtẹlẹ nipa Tinubu ati Fayẹmi	Wòlíì ju bọ́m̀bù àsọtẹ́lẹ̀ nípa Tinúbú àti Fáyẹmí
* O tun sọ nipa ohun ti yoo ṣẹlẹ lagbo awọn onitaita ati nilẹ Yoruba	* Ó tún sọ nípa ohun tí yóò ṣẹlẹ̀ lágbo àwọn onítáítà àti nílẹ̀ Yorùbá
Ọkan ninu awọn ariran to maa n sọ ohun to maa ṣẹlẹ lọdọọdun ni Wolii Ọlagoroye Faleyimu, oun ni oludasilẹ ijọ Mountain of Miracles & Blessings, to wa niluu Badagry, lEkoo.	Ọ̀kan nínú àwọn aríran tó máa ń sọ ohun tó máa ṣẹlẹ̀ lọ́dọọdún ni Wòlíì Ọlágoróyè Fálèyímú, òun ni olùdásílẹ̀ ìjọ Mountain of Miracles & Blessings, tó wà nílùú Badagry, l’Ékòó.
Ọpọ asọtẹlẹ ni ojiṣẹỌlọrun yii ti sọ, paapaa awọn to ti wa si imuṣẹ.	Ọ̀pọ̀ àsọtẹ́lẹ̀ ni òjíṣẹ́–Ọlọ́run yìí ti sọ, pàápàá àwọn tó ti wá sí ìmúṣẹ.
Wọn tun ti ba Aṣejere sọrọ lọdun yii, nipa awọn nnkan ti Ọlọrun ti fi han wọn pe yoo ṣẹlẹ; lagbo oṣelu, ninu iṣejọba, lẹka ọrọ aje, ati laarin awọn ọba alade ilẹ Yoruba.	Wọ́n tún ti bá Àṣejèrè sọ̀rọ̀ lọ́dún yìí, nípa àwọn nǹkan tí Ọlọ́run ti fi hàn wọ́n pé yóò ṣẹlẹ̀; lágbo òṣèlú, nínú ìṣèjọba, lẹ́ka ọrọ̀ ajé, àti láàrin àwọn ọba aládé ilẹ̀ Yorùbá.
Ni bayii, ẹ farabalẹ ki ẹ ka diẹ ninu awọn asọtẹlẹ ti a le kọ sita gbangba, ti Wolii naa ba aṣojukọroyin wa, OJUOLUWAKOTIMI OLUṢINA sọ.	Ní báyìí, ẹ farabalẹ̀ kí ẹ ka díẹ̀ nínú àwọn àsọtẹ́lẹ̀ tí a le kọ síta gbàngbà, tí Wòlíì náà bá aṣojúkọ̀ròyìn wa, OJÚOLÚWAKÒTÌMÍ OLÚṢÍNÀ sọ.
Nipa Aṣiwaju Bọla Ahmed Tinubu	Nípa Aṣíwájú Bọ́lá Ahmed Tinúbú
Ẹ sọ fun awọn to fẹran gomina ana nipinlẹ Eko daadaa, iyẹn Aṣiwaju Bọla Ahmed Tinubu pe ko gbadura daadaa, ki awọn ọmọlẹyin Kristi atawọn musulumi ki wọn dide adura fun ọkunrin naa, nitori ko ba a le pari ọdun yii.	Ẹ sọ fún àwọn tó fẹ́ràn gómìnà àná nìpínlẹ̀ Èkó dáadáa, ìyẹn Aṣíwájú Bọ́lá Ahmed Tinúbú pé kó gbàdúrà dáadáa, kí àwọn ọmọlẹ́yìn Krístì àtàwọn mùsùlùmí kí wọ́n dìde àdúrà fún ọkùnrin náà, nítorí kó ba à le parí ọdún yìí.
O gbọdọ kun fun adura nitori ilera rẹ, ṣugbọn o ṣeni laaanu pe ipo aarẹ ti ọkunrin naa n du lo jẹ ẹ logun julọ, eyi si lewu pupọ, nitori ọwọ rẹ ko ni tẹ ẹ.	Ó gbọdọ̀ kún fún àdúrà nítorí ìlera rẹ̀, ṣùgbọ́n ó ṣeni láàánú pé ipò ààrẹ tí ọkùnrin náà ń dù ló jẹ ẹ́ lógún jùlọ, èyí sì léwu púpọ̀, nítorí ọwọ́ rẹ̀ kò ní tẹ̀ ẹ́.
Nipa awọn Ọba Alade ilẹ Yoruba	Nípa àwọn Ọba Aládé ilẹ̀ Yorùbá
Ki Ọba Eko, iyẹn Ọba Rilwanu Oṣuọlale, Olowo Eko gbadura fun ilera rẹ naa, ki Ọlọwọ tilẹ Ọwọ naa gbadura nitori ewu to n bẹ lori wọn lọdun yii.	Kí Ọba Èkó, ìyẹn Ọba Rilwanu Oṣùọlálé, Olówó Èkó gbàdúrà fún ìlera rẹ̀ náà, kí Ọlọ́wọ̀ tilẹ̀ Ọ̀wọ̀ náà gbàdúrà nítorí ewu tó ń bẹ lórí wọn lọ́dún yìí.
Bakan naa ni mo ri iku ọpọ awọn ọba alade ninu ọdun yii, ki gbogbo wọn kun fun adura.	Bákan náà ni mo rí ikú ọ̀pọ̀ àwọn ọba aládé nínú ọdún yìí, kí gbogbo wọn kún fún àdúrà.
Ohun to maa ṣẹlẹ lagbo ariya	Ohun tó máa ṣẹlẹ̀ lágbo àríyá
Ki awọn olorin ati onitiata ni gbogbo agbaye maa gbadura gidigidi nitori ki mẹrindinlogun maa ku ninu wọn lọdun yii, ki awọn marun-un ninu wọn ni Naijiria naa gbadura ki wọn maa ku lọdun yii, ki awọn marun-un mi-in ma rii ikọlu aisan.	Kí àwọn olórin àti onítíátà ní gbogbo àgbáyé máa gbàdúrà gidigidi nítorí kí mẹ́rìndínlógún máá kú nínú wọn lọ́dún yìí, kí àwọn márùn-ún nínú wọn ní Nàíjíríà náà gbàdúrà kí wọ́n máá kú lọ́dún yìí, kí àwọn márùn-ún mí-ìn má rìí ìkọlù àìsàn.
Ẹ kilọ fun wọn.	Ẹ kìlọ̀ fún wọn.
Ohun ti mo ri si Sanwo-Olu, Obaseki atawọn to ti ṣejọba	Ohun tí mo rí sí Sanwó-Olú, Òbásekì àtàwọn tó ti ṣèjọba
Ki awọn aarẹ-ana ati igbakeji wọn gbadura ki marun-un maa ku ninu wọn lọdun yii.	Kí àwọn ààrẹ-àná àti igbákejì wọn gbàdúrà kí márùn-ún máá kú nínú wọn lọ́dún yìí.
Bẹẹ naa ni ki Gomina Babajide Sanwo-Olu kun fun adura nitori ilera rẹ lọdun yii, ko ma ba a jẹ igbakeji rẹ ni yoo pari ijọba naa.	Bẹ́ẹ̀ náà ni kí Gómìnà Babájídé Sanwó-Olú kún fún àdúrà nítorí ìlera rẹ̀ lọ́dún yìí, kó má ba à jẹ́ igbákejì rẹ̀ ni yóò parí ìjọba náà.
Ki Gomina Godwin Obaseki ti ipinlẹ Edo naa maa gbadura ki ile-ẹjọ ma yọ ọ kuro nipo gomina to wa lọwọ yii.	Kí Gómìnà Godwin Òbásekì tí ìpínlẹ̀ Edó náà máa gbàdúrà kí ilé-ẹjọ́ má yọ ọ́ kúrò nípò gómìnà tó wà lọ́wọ́ yìí.
Nipa Ọọni Ileefẹ	Nípa Ọọ̀ni Iléefẹ̀
Mo ki Ọọni Ifẹ, Babatunde Ogunwusi, Ọjaja II ku oriire ayọ tọmọ tuntun, ṣugbọn mo rọ baba naa ki wọn gbadura ki wọn ma ba a ri adanwo mẹta lọdun yii, ki wọn si tun gbadura pe kawọn le bori adanwo naa.	Mo kí Ọọ̀ni Ifẹ̀, Babátúndé Ògúnwùsì, Ọ̀jájá II kú oríire ayọ̀ tọmọ tuntun, ṣùgbọ́n mo rọ bàbá náà kí wọ́n gbàdúrà kí wọ́n má ba à rí àdanwò mẹ́ta lọ́dún yìí, kí wọn sì tún gbàdúrà pé káwọn le borí àdánwò náà.
Nipa Yẹmi Ọṣinbajo	Nípa Yẹmí Ọ̀ṣínbàjò
Ki igbakeji aarẹ wa, Ọjọgbọn Yẹmi Ọṣinbajo naa maa gbadura ki wọn maa ri asidẹnti ti yoo gbẹmi wọn lọdun yii.	Kí igbákejì ààrẹ wa, Ọ̀jọ̀gbọ́n Yẹmí Ọ̀ṣínbàjò náà máa gbàdúrà kí wọ́n máá rí ásídẹ́ǹtì tí yóò gbẹ̀mí wọn lọ́dún yìí.
Ohun ti mo ri lẹka oṣelu	Ohun tí mo rí lẹ́ka òṣèlú
Ohun ti Ọlọrun fi han mi ni pe ko si eyikeyii ninu ẹgbẹ APC tabi PDP ti yoo wọle sipo Aarẹ lọdun 2023.	Ohun tí Ọlọ́run fi hàn mí ni pé kò sí èyíkéyìí nínú ẹgbẹ́ APC tàbí PDP tí yóò wọlé sípò Ààrẹ lọ́dún 2023.
Bẹẹ lo si di ọdun 2025 ki Naijiria too ri isinmi.	Bẹ́ẹ̀ ló sì di ọdún 2025 kí Nàíjíríà tóó rí ìsinmi.
Nipa Kayọde Fayẹmi	Nípa Káyọ̀dé Fáyẹmí
A fi han mi pe Gomina ipinlẹ Ekiti, Ọmọwe Kayọde Fayẹmi naa maa jade lati dupo Aarẹ fọdun 2023, ṣugbọn bii ti Tinubu, tiẹ naa ko ni bọ si, koda ewu nla ni aba naa yoo mu ba Fayẹmi, ko ṣọra, ko si gbadura gidigidi.	A fi hàn mí pé Gómìnà ìpínlẹ̀ Èkìtì, Ọ̀mọ̀wé Káyọ̀dé Fáyẹmí náà máa jáde láti dupò Ààrẹ fọ́dún 2023, ṣùgbọ́n bíi ti Tinúbú, tiẹ̀ náà kò ní bọ́ si, kódà ewu ńlá ni àbá náà yóò mú bá Fáyẹmí, kó ṣọ́ra, kó sì gbàdúrà gidigidi.
Awọn iṣẹlẹ ajalu nla	Àwọn ìṣẹ̀lẹ̀ àjálù ńlá
Mo ri awọn iṣẹlẹ ajalu nla ti yoo ṣẹlẹ, mo ri awọn ọkọ baalu mẹẹẹdogun ti yoo ja lulẹ kaakiri agbaye, ẹ jẹ ka gbadura gidigidi, bẹẹ naa si ni mo ri ọkọ baalu kan ti yoo jabọ sori ile nigbooro Eko yii.	Mo rí àwọn ìṣẹ̀lẹ̀ àjálù ńlá tí yóò ṣẹlẹ̀, mo rí àwọn ọkọ̀ bàálù mẹ́ẹ̀ẹ́dógún tí yóò já lulẹ̀ káàkiri àgbáyé, ẹ jẹ́ ká gbàdúrà gidigidi, bẹ́ẹ̀ náà sì ni mo rí ọkọ̀ bàálù kan tí yóò jábọ́ sórí ilé nígbooro Èkó yìí.
Ipo Aarẹ ọdun 2023	Ipò Ààrẹ ọdún 2023
Ki awọn ọmọ Yoruba lọọ fọkanbalẹ, awọn ni ipo Aarẹ ilẹ wa kan lọdun 2023, ọmọ Yoruba ni yoo dipo ọhun mu, ka ma mikan rara, ṣugbọn kii ṣe lara awọn ti a fọkan si, ti wọn n pariwo wọn lọwọ yii.	Kí àwọn ọmọ Yorùbá lọọ fọkànbalẹ̀, àwọn ni ipò Ààrẹ ilẹ̀ wa kàn lọ́dún 2023, ọmọ Yorùbá ni yóò dipò ọ̀hún mú, ká má mikàn rárá, ṣùgbọ́n kìí ṣe lára àwọn tí a fọkàn sí, tí wọ́n ń pariwo wọn lọ́wọ́ yìí.
Eto aabo nilẹ Naijiria	Ètò ààbò nílẹ̀ Nàíjíríà
Ko ti i ni si alaafia ni ilẹ wa, paapaa lapa oke ọya, nilẹ Hausa.	Kò tí ì ní sí àlááfià ní ilẹ̀ wa, pàápàá lápá òkè ọya, nílẹ̀ Hausa.
Ipaniyan, ijinigbe ati bẹẹ bẹẹ lo yoo tubọ tẹ siwaju ninu ọdun yii.	Ìpànìyàn, ìjínigbé àti bẹ́ẹ̀ bẹ́ẹ̀ lo yóò túbọ̀ tẹ̀ síwájú nínú ọdún yìí.
Ọwọngogo Ounjẹ	Ọ̀wọ́ngógó Ouńjẹ
Ọwọngogo ounjẹ maa wa lọdun yii, idi ni pe Aarẹ Muhammadu Buhari ko le ri nnkan ṣe si ọrọ aje ilẹ wa yii, Ọlọrun ko mu u wa lati tun ọrọ aje wa ṣe, Ọlọrun kan fẹ ko waa gbadun ẹmi rẹ nipo, koun naa gbadun orilẹ-ede yii ni, nitori naa ko si nnkan to le ri ṣe si eto ọrọ aje ilẹ wa rara.	Ọ̀wọ́ngógó ouńjẹ máa wà lọ́dún yìí, ìdí ni pé Ààrẹ Muhammadu Buhari kò le rí nǹkan ṣe sí ọrọ̀ ajé ilẹ̀ wa yìí, Ọlọ́run kò mú u wá láti tún ọrọ̀ ajé wa ṣe, Ọlọ́run kàn fẹ́ kó wáá gbádùn ẹ̀mí rẹ̀ nípò, kóun náà gbádùn orílẹ̀-èdè yìí ni, nítorí náà kò sí nǹkan tó le rí ṣe sí ètò ọrọ̀ ajé ilẹ̀ wa rárá.
Ọga mi ni Lagbaja, ṣugbọn a jọ da ẹgbẹ ere silẹ ni Muṣin ni  Ayangbọla Onilu	Ọ̀gá mi ni Lágbájá, ṣùgbọ́n a jọ dá ẹgbẹ́ eré sílẹ̀ ní Muṣin ni – Àyángbọlá Onílù
Onilu ni Ọgbẹni Muri Ayangbọla, ile ayan ni wọn ti bi i niluu Lanlatẹ nijọba ibilẹ Ibarapa nipinlẹ Ọyọ, lagboole Ọdẹdẹ Ẹkẹrin ilu, Agbalagba Oye lagboole Ayangbọla.	Onílù nì Ọ̀gbẹ́ni Múrí Àyángbọlá, ilé àyàn ni wọ́n ti bí i nílùú Làǹlátẹ̀ níjọba ìbílẹ̀ Ìbàràpá nìpínlẹ̀ Ọ̀yọ́, lágboolé Ọ̀dẹ̀dẹ̀ Ẹ̀kẹrin ìlú, Àgbàlagbà Oyè lágboolé Àyángbọlá.
Bi wọn ti lulu nilẹ yii bẹẹ ni wọn ti gbe iṣẹ ilu lilu lọ siluu oyinbo, paapaa nigba ti wọn n lulu fawọn elere.	Bí wọ́n ti lùlù nílẹ̀ yìí bẹ́ẹ̀ ni wọ́n ti gbé iṣẹ́ ìlù lílù lọ sílùú òyìnbó, pàápàá nígbà tí wọ́n ń lùlù fáwọn eléré.
Wọn ti ba SINMISỌLA AJADI sọrọ nipa iṣẹ ti wọn yan laayo, ati awọn aṣiri to wa nidii iṣẹ naa, fẹni to ba nifẹẹ si i.	Wọ́n ti bá SINMISỌ́LÁ ÀJÀDÍ sọ̀rọ̀ nípa iṣẹ́ tí wọ́n yàn láàyò, àti àwọn àṣírí tó wà nídìí iṣẹ́ náà, fẹ́ni tó bá nífẹ̀ẹ́ sí i.
Ohun ti wọn ba Aṣejere sọ ree.	Ohun tí wọ́n bá Àṣejèrè sọ rèé.
Nipa mi	Nípa mi
Orukọ mi ni Muri Ayangbọla, iṣẹ ilu ni mo n ṣe, emi si lẹni akọkọ to daṣọ fun ilu loriṣiiriṣii, eyi tawọn oloyinbo n pe ni branding, emi naa lẹni akọkọ to fi apa ilu gbe apala kọ sejika.	Orúkọ mi ni Múrí Àyángbọlá, iṣẹ́ ìlù ni mo ń ṣe, èmi sì lẹni àkọ́kọ́ tó dáṣọ fún ìlù lóríṣìíríṣìí, èyí táwọn olóyìnbó ń pè ní branding, èmi náà lẹni àkọ́kọ́ tó fi apá ìlù gbé àpàlà kọ́ séjìká.
Apala yii lawọn eeyan n pe ni gangan, ṣugbọn apala gan an lorukọ to n jẹ, ohun tawọn eeyan mọ ọn si ni gangan.	Àpàlà yìí làwọn èèyàn ń pè ní gángan, ṣùgbọ́n àpàlà gan an lorúkọ tó ń jẹ́, ohun táwọn èèyàn mọ̀ ọ́n sí ni gángan.
Emi tun lẹni akọkọ to n lu ilu meji papọ, dundun tii ṣe iya-ilu ati apala tii ṣe gangan.	Èmi tún lẹni àkọ́kọ́ tó ń lu ìlù méjì papọ̀, dùndún tíí ṣe ìyá-ìlù àti àpàlà tíí ṣe gángan.
Emi naa lẹni akọkọ to n fi gbohun-gbohun sara ilu ṣere, iyẹn ni a maa fi maiki tawọn elere fi n kọrin, ṣugbọn eyi ti ko ni waya lara laa n lo nigba naa, ohun ti mo maa n lo lagbo ere niyẹn fun ilu mi, ni nnkan bii ogoji ọdun sẹyin lati n ṣe eyi, ko sẹni to n ṣe e nigba naa.	Èmi náà lẹni àkọ́kọ́ tó ń fi gbohùn-gbohùn sára ìlù ṣeré, ìyẹn ni a máa fi máìkì táwọn eléré fi ń kọrin, ṣùgbọ́n èyí tí kò ní wáyà lára làa ń lò nígbà náà, ohun tí mo máa ń lò lágbo eré nìyẹn fún ìlù mi, ní nǹkan bíi ogójì ọdún sẹ́yìn lati ń ṣe èyí, kò sẹ́ni tó ń ṣe é nígbà náà.
Emi yii kan naa lẹni akọkọ to n fi ilu jo loju agbo, to si tun to ko ilu dundun jo loriṣiiriṣii, emi yii naa lẹni akọkọ to ko ilu jo, to n fi ilu kọrin, to fi n sọrọ, lai si irinṣẹ oyinbo nibẹ.	Èmi yìí kan náà lẹni àkọ́kọ́ tó ń fi ìlù jó lójú agbo, tó sì tún tó kó ìlù dúndùn jó lóríṣìíríṣìí, èmi yìí náà lẹni àkọ́kọ́ tó kó ìlù jó, tó ń fi ìlù kọrin, tó fi ń sọ̀rọ̀, láì sí irinṣẹ́ òyìnbó níbẹ̀.
A dupẹ lọwọ Ọlọrun fun awọn aṣeyọri yii.	A dúpẹ́ lọ́wọ́ Ọlọ́run fún àwọn àṣeyọrí yìí.
Awọn ti mo ti ṣere lẹyin wọn	Àwọn tí mo ti ṣeré lẹ́yìn wọn
Ọpọ elere la ti ba ṣiṣẹ, awọn ọga mii pọ, paapaa awọn onijuju; Dele Fajemirokun, Alagba Adelọwọ, Sir Guinea, Akin Debọ the Greatest, wọn pọ lọ rẹpẹtẹ, ti mi o le ranti, kaa too waa bọ si Colours Band, ni nnkan bii ogoji ọdun sẹyin.	Ọ̀pọ̀ eléré la ti bá ṣiṣẹ́, àwọn ọ̀gá mii pọ̀, pàápàá àwọn oníjùjú; Délé Fájémirókùn, Alàgbà Adélọ́wọ̀, Sir Guinea, Akin Débọ̀ the Greatest, wọ́n pọ̀ lọ rẹpẹtẹ, tí mi ò lè rántí, káá tóó wáá bọ́ sí Colours Band, ní nǹkan bíi ogójì ọdún sẹ́yìn.
Ọga mi nigba yẹn ni Bisade Ologunde, ẹni ti wọn n pe ni Lagbaja.	Ọ̀gá mi nígbà yẹn ní Bísádé Ológundé, ẹni tí wọ́n ń pè ní Lágbájá.
A ti ba awọn eeyan pupọ ṣiṣẹ ki a too da tiwa silẹ lọdun 1999, ẹgbẹ tiwa ni Muri Ayangbọla ati Gangan Band.	A ti bá àwọn èèyàn púpọ̀ ṣiṣẹ́ kí á tóó dá tiwa sílẹ̀ lọ́dún 1999, ẹgbẹ́ tiwa ni Múrí Àyángbọlá àti Gángan Band.
Ṣugbọn ṣaaju ati da ẹgbẹ kan silẹ taa pe ni Lagbaja band.	Ṣùgbọ́n ṣáájú ati dá ẹgbẹ́ kan sílẹ̀ taa pè ní Lágbájá band.
Ajọṣepọ emi ati Lagbaja	Àjọṣepọ̀ èmi àti Lágbájá
Ọga mi ni, ṣugbọn gita ni Lagbaja n ta kaakiri tẹlẹ, ṣugbọn Bisade Ologunde lawa mọ ọn si nigba yẹn, Muṣin lo ti wa ba mi pe ka jo da ẹgbẹ silẹ, orukọ taa pe ẹgbẹ naa ni African Tunes, awa taa jọ wa ninu ẹgbẹ naa ni Feyiṣara, aburo Fajẹmirokun, to wa niluu oyinbo, Yinka Davies, ati bẹẹ bẹẹ lọ.	Ọ̀ga mi ni, ṣùgbọ́n gìtá ni Lágbájá ń ta káàkiri tẹ́lẹ̀, ṣùgbọ́n Bísádé Ológundé làwa mọ̀ ọ́n sí nígbà yẹn, Muṣin ló ti wá bá mi pé ká jo dá ẹgbẹ́ sílẹ̀, orúkọ táa pe ẹgbẹ́ náà ni African Tunes, àwa táa jọ wà nínú ẹgbẹ́ náá ni Fèyíṣará, àbúrò Fájẹ́mirókùn, tó wà nílùú òyìnbó, Yinká Davies, àti bẹ́ẹ̀ bẹ́ẹ̀ lọ.
Awa bii meje ni nigba naa, Ọpẹbi ni Ikẹja la ti maa n ṣere nigba yẹn, ninu kontena, ko too di pe Ọlọrun gba fun gbogbo wa.	Àwa bíi méje ni nígbà náà, Ọ̀pẹ̀bí ní Ìkẹjà la ti máa ń ṣeré nígbà yẹn, nínú kòǹténà, kó tóó di pé Ọlọ́run gbà fún gbogbo wa.
Ajọṣepọ emi ati Lagbaja	Àjọṣepọ̀ èmi àti Lágbájá
Bisade Ologunde ti wọn n pe ni Lagbaja yẹn la jọ da ẹgbẹ silẹ, koda oun lo waa ba mi ni Muṣin nigba yẹn, Ọbanikoro ni wọn ti waa ba mi, taa fi da ẹgbẹ yẹn silẹ, ọdọ mi lo maa n de si, taa maa jirooro lori bi a ṣe maa ṣiṣẹ wa nigba naa, ko too di 1999 tawa naa da duro.	Bísádé Ológundé tí wọ́n ń pè ní Lágbájá yẹn la jọ dá ẹgbẹ́ sílẹ̀, kódà òun ló wáá bá mi ní Muṣin nígbà yẹn, Ọbaníkòró ni wọ́n ti wáá bá mi, táa fi dá ẹgbẹ́ yẹn sílẹ̀, ọ̀dọ̀ mi ló máa ń dé sí, táa máa jíròòrò lórí bí a ṣe máa ṣiṣẹ́ wa nígbà náà, kó tóó di 1999 táwa náà dá dúró.
Abinibi nilu jẹ fun mi	Abínibí nìlù jẹ́ fún mi
Abinibi nilu jẹ si mi, ibẹ ni wọn bi mi si.	Abínibí nìlù jẹ́ sí mi, ibẹ̀ ni wọ́n bí mi sí.
Ni idile baba mi, ilu ni, niidile iya mi naa ilu ni, mo ba a nile ni.	Ní ìdílé bàbá mi, ìlù ni, níìdílé ìyá mi náà ìlù ni, mo bá a nílé ni.
Gbogbo awọn to jẹ ẹgbọn ati aburo fun wa naa ni wọn n ṣe iṣẹ ilu yii, wọn pọ rẹpẹtẹ.	Gbogbo àwọn tó jẹ́ ẹ̀gbọ́n àti àbúrò fún wa náà ni wọ́n ń ṣe iṣẹ́ ìlù yìí, wọ́n pọ̀ rẹpẹtẹ.
Ọpọ lo maa n sọ pe wọn bi awọn sinu iṣẹ yii, ṣugbọn ti wọn o le sọ itan bi wọn ṣe bẹrẹ, ati awọn ti wọn jọ n ṣiṣẹ, ohun taa si maa n beere lọwọ wọn ni pe ta lẹgbẹ wọn, awọn wo ni wọn jọ bẹrẹ iṣẹ ilu ṣugbọn wọn ko ni lee sọ ọ.	Ọ̀pọ̀ ló máa ń sọ pé wọ́n bí àwọn sínú iṣẹ́ yìí, ṣùgbọ́n tí wọn ò le sọ ìtàn bí wọ́n ṣe bẹ̀rẹ̀, àti àwọn tí wọ́n jọ ń ṣiṣẹ́, ohun táa sì máa ń béèrè lọ́wọ́ wọn ni pé ta lẹgbẹ́ wọn, àwọn wo ni wọ́n jọ bẹ̀rẹ̀ iṣẹ́ ìlù ṣùgbọ́n wọn kò ní leè sọ ọ́.
Irinajo mi lọ siluu oyinbo	Ìrìnàjò mi lọ silùú òyìnbó
1999 si 2000 ni mo lọ siluu Amẹrika; Philadephia la de si, a tun lọ si Maryland, Delaware, Chicago, Washington, a lọ kaakiri sawọn ilẹ Afrika naa, paapaa awọn bii Cameroun, Gabon, Cote dIvoire, Ghana, ati bẹẹ bẹẹ lọ.	1999 sí 2000 ni mo lọ sílùú Amẹ́ríkà; Philadephia la dé sí, a tún lọ sí Maryland, Delaware, Chicago, Washington, a lọ káàkiri sáwọn ilẹ̀ Áfríkà náà, pàápàá àwọn bíi Cameroun, Gabon, Cote d’Ivoire, Ghana, àti bẹ́ẹ̀ bẹ́ẹ̀ lọ.
Ọdun 2003 ni mo lọ si orilẹ-ede France, nigba to si tun di ọdun 2019, mo pada lọ siluu France.	Ọdún 2003 ni mo lọ sí orílẹ̀-èdè France, nígbà tó sì tún di ọdún 2019, mo padà lọ sílùú France.
Ko sibi ti a gbe ilu, orin, ijo, ati imura wa de ti wọn ko tẹwọ gba wa.	Kò síbi tí a gbé ìlù, orin, ijó, àti ìmúra wa dé tí wọn kò tẹ́wọ́ gbà wá.
Ọlọrun naa ko si pada lẹyin wa.	Ọlọ́run náà kò sì padà lẹ́yìn wa.
Iṣẹ iṣẹdalẹ niṣẹ ilu, kii ṣoogun	Iṣẹ́ ìṣẹ̀dálẹ̀ niṣẹ́ ìlù, kìí ṣòògùn
Ohun to ba ti jẹ abinibi gbọdọ gbọ ohun, awọn baba wa ko fi wa silẹ, tori inu wọn n dun si wa, wọn si n fọna han wa.	Ohun tó bá ti jẹ́ abínibí gbọdọ̀ gbọ ohun, àwọn bàbá wa kò fi wá sílẹ̀, torí inú wọn ń dùn sí wa, wọ́n sì ń fọ̀nà hàn wá.
Bi eeyan ba ti jẹ ọmọ onilu, ẹjẹ yẹn gbọdọ wa lara ẹ, bi a ṣe n fi ilu ki eeyan ni ori wọn n hu, ti wọn si n nawo fun wa, imọ to lagbara lawọn baba wa ni ti wọn gbe le wa lọwọ, tori wọn o gbe iwe dani ti wọn fi n lu ilu ki awọn eeyan.	Bí èèyàn bá ti jẹ́ ọmọ onílù, ẹ̀jẹ̀ yẹn gbọdọ̀ wà lára ẹ̀, bí a ṣe ń fi ìlù ki èèyàn ni orí wọn ń hú, tí wọ́n sì ń náwó fún wa, ìmọ̀ tó lágbára làwọn bàbá wa ní tí wọ́n gbé lé wa lọ́wọ́, torí wọn ò gbé ìwé dání tí wọń fi ń lu ìlù ki àwọn èèyàn.
Kii ṣe gbogbo ọmọ Ayan lo maa n lulu	Kìí ṣe gbogbo ọmọ Àyàn ló máa ń lùlù
Gbogbo awọn ti baba wa bi kọ lo n lu lu, ṣugbọn iyẹn ko ni ki wọn ma ṣoriire.	Gbogbo àwọn tí bàbá wa bí kọ́ ló ń lù lù, ṣùgbọ́n ìyẹn kò ní kí wọ́n má ṣoríire.
Ẹgbọn mi n lulu ni kekere, ṣugbọn nigba to ya wọn ko lulu mọ, ṣugbọn ọmọ wọn n lu ilu, baba wa bi obinrin ati ọkunrin, a ba awọn ẹgbọn wa obinrin ti wọn n lu ilu, tobi ni wọn n wo nigba yẹn, ṣugbọn nigba ti wọn wọle ọkọ, wọn gbe ilu silẹ, wọn si ṣoriire.	Ẹ̀gbọ́n mi ń lùlù ní kékeré, ṣùgbọ́n nígbà tó yá wọn kò lùlù mọ́, ṣùgbọ́n ọmọ wọn ń lu ìlù, bàbá wa bí obìnrin àti ọkùnrin, a bá àwọn ẹ̀gbọ́n wa obìnrin tí wọn ń lu ìlù, tòbí ni wọ́n ń wò nígbà yẹn, ṣùgbọ́n nígbà tí wọn wọlé ọkọ, wọ́n gbé ìlù sílẹ̀, wọ́n sì ṣoríire.
Kii ṣe gbogbo wa la ma a lu ilu.	Kìí ṣe gbogbo wa la má a lù ìlù.
O le jẹ iran kẹta abi ikẹrin lo maa lulu.	Ó le jẹ́ ìran kẹta àbí ìkẹrin ló máa lùlù.
Ayangalu ko nilo Ifa, ṣugbọn 	Àyàngalú kò nilò Ifá, ṣùgbọ́n …
Ayangalu lagbara, ko digba ti wọn ba difa fun eeyan, ẹni ba ti ni i, o ba ara ẹ nibẹ niyẹn.	Àyàngalú lágbára, kò dìgbà tí wọ́n bá dífá fún èèyàn, ẹni bá ti ní í, ó bá ara ẹ̀ níbẹ̀ nìyẹn.
Mi o mọ igba ti mo pada wale lati Bauchi ti mo ti n kawe, mo ṣaa kan bara mi nile ni.	Mi ò mọ̀ ìgbà tí mo padà wálé láti Bauchi tí mo ti ń kàwé, mo ṣáà kàn bára mi nílé ni.
Ṣe ẹ mọ pe gbogbo awọn ti wọn bi nile ọba kọ lo n jọba.	Ṣé ẹ mọ̀ pé gbogbo àwọn tí wọ́n bí nílé ọba kọ́ ló ń jọba.
Ayangalu ko nilo ifa, ṣugbọn onitọhun ko ni i bọ nibẹ.	Àyàngalú kò nílò ifá, ṣùgbọ́n onítọ̀hún kò ní í bọ́ níbẹ̀.
Iye ti mo n gba loju agbo	Iye tí mo ń gbà lójú agbo
Ere tiwa kii ṣe bii ti onifuji tabi onijuju, a o le sọ pe iye bayii la n pa lagbo ere, ko ṣe e sọ, tori a kii ṣe ẹni ti wọn n nawo fun lagbo ere.	Eré tiwa kìí ṣe bíi ti onífújì tàbí oníjùjú, a ò lè sọ pé iye báyìí la ń pà lágbo eré, kò ṣe é sọ, torí a kìí ṣe ẹni tí wọn ń náwó fún lágbo eré.
Iṣẹ ti mo tun n ṣe	Iṣẹ́ tí mo tún ń ṣe
Mo tun jẹ agbẹ ẹlẹja, mo nileeṣẹ ti wọn ti n ṣe burẹdi tẹlẹ, ṣugbọn nnkan ko lọ dede bii ti tẹlẹ mọ.	Mo tún jẹ́ àgbẹ̀ ẹlẹ́ja, mo níleeṣẹ́ tí wọ́n ti ń ṣe búrẹ́dì tẹ́lẹ̀, ṣùgbọ́n nǹkan kò lọ dédé bíi ti tẹ́lẹ̀ mọ́.
A fẹẹ ṣe rẹkọọdu to maa jẹ itẹwọgba, a n gbiyanju ẹ naa, awa ko si fun tẹnikankan, Ọlọrun lo gbe e kalẹ, a o wo ẹnikan ṣiṣẹ.	A fẹ́ẹ́ ṣe rẹ́kọ́ọ̀dù tó máa jẹ́ ìtẹ́wọ́gbà, à ń gbìyànjú ẹ̀ náà, àwa kò sí fún tẹnìkankan, Ọlọ́run ló gbé e kalẹ̀, a ò wo ẹnìkan ṣiṣẹ́.
Imọran mi	Ìmọ̀ràn mi
Ẹ jẹ ka gbe aṣa wa larugẹ, ka ran ara wa lọwọ, bi wọn ṣe n gbe wa gẹgẹ niluu oyinbo, ki wọn si ri otitọ ati ifarada ninu wa, ka ma fọkan si owo, bi ifẹ owo ba ti wa nibẹ, ko daa o.	Ẹ jẹ́ ká gbé àṣà wa lárugẹ, ká ran ara wa lọ́wọ́, bí wọ́n ṣé ń gbé wa gẹ̀gẹ̀ nílùú òyìnbó, kí wọ́n sì rí òtítọ́ àti ìfaradà nínú wa, ká má fọkàn sí owó, bí ìfẹ́ owó bá ti wà níbẹ̀, kò dáa o.
Bi owo ba wa, o wa naa ni.	Bí owó bá wá, ó wá náà ni.
Ẹni ba fẹẹ ṣiṣẹ yii si gbọdọ nifẹẹ ilu daadaa.	Ẹni bá fẹ́ẹ́ ṣiṣẹ́ yìí sì gbọdọ̀ nífẹ̀ẹ́ ìlù dáadáa.
Ijiya nla wa fẹnikẹni to ba sun sinu ọja mọju  Wale Ahmed	Ìjìyà ńlá wà fẹ́nikẹ́ni tó bá sùn sínú ọjà mọ́jú – Wálé Ahmed
Nitori ati tubọ mu ki eto aabo to peye fẹsẹ mulẹ lawọn ọja gbogbo to wa niipinlẹ Eko, ijọba ti bẹrẹ si i gbogun ti awọn to fẹran lati maa sun sinu ọja, nitori aago mẹfa ni gbogbo oniṣowo lanfaani ati ṣe kara-kata wọn da lawọn ọja naa.	Nítorí àti túbọ̀ mú kí ètò ààbò tó péye fẹsẹ̀ múlẹ̀ láwọn ọjà gbogbo tó wà níìpínlẹ̀ Èkó, ìjọba ti bẹ̀rẹ̀ sí í gbógun ti àwọn tó fẹ́ràn láti máa sùn sínú ọjà, nítorí aago mẹ́fà ni gbogbo oníṣòwò láǹfààní àti ṣe kárà-kátà wọn dà láwọn ọjà náà.
Dokita Wale Ahmed, to jẹ kọmiṣanna to n ṣakoso ọrọ ijọba ibilẹ ati ọrọ awọn lọba-lọba niipinlẹ Eko, lo sọrọ yii nigba to n jabọ iṣẹ Gomina Babajide Sanwo-Olu lẹka naa laarin ọdun kan lori aleefa.	Dókítà Wálé Ahmed, tó jẹ́ kọmíṣánnà tó ń ṣàkóso ọ̀rọ̀ ìjọba ìbílẹ̀ àti ọ̀rọ̀ àwọn lọ́ba-lọ́ba níìpínlẹ̀ Èkó, ló sọ̀rọ̀ yìí nígbà tó ń jábọ̀ iṣẹ́ Gómìnà Babájídé Sanwó-Olú lẹ́ka náà láàrin ọdún kan lórí àlééfà.
Ahmed ni, o ti di eewọ fun awọn onikarakata lati kọja aago mẹfa ninu ọja, o ni ijọba ti fun gbogbo ọlọja di aago mẹfa irọlẹ lati ṣe karakata wọn, lẹyin eyi, gbogbo wọn gbọdọ gba ile wọn lọ, ẹnikẹni ko si gbọdọ sun sinu ọja naa.	Ahmed ni, ó ti di èèwọ̀ fún àwọn oníkáràkátà láti kọjá aago mẹ́fà nínú ọjà, ó ní ìjọba ti fún gbogbo ọlọ́jà di aago mẹ́fà ìrọ̀lẹ́ láti ṣe káràkátà wọn, lẹ́yìn èyí, gbogbo wọn gbọdọ̀ gba ilé wọn lọ, ẹnikẹ́ni kò sì gbọdọ̀ sùn sínú ọjà náà.
Bakan naa ni kọmiṣanna tun tẹnumọ ọn pe gbogbo awọn ofin ọja to ni i ṣe pẹlu ipese ile igbọnsẹ, omi to ṣe e mu, pẹlu eto aabo to peye, nijọba ti ṣetan ati fẹsẹ rẹ mulẹ bayii.	Bákan náà ní kọmíṣánnà tún tẹnumọ́ ọn pé gbogbo àwọn òfin ọjà tó ní i ṣe pẹ̀lú ìpèsè ilé ìgbọ̀nsẹ̀, omi tó ṣe é mu, pẹ̀lú ètò ààbò tó péye, nìjọba ti ṣetán àti fẹsẹ̀ rẹ̀ múlẹ̀ báyìí.
Ko ṣai rọ awọn adari ọja kọọkan lati ran ijọba lọwọ nipa fifẹsẹ awọn ofin naa mulẹ, paapaa pe ẹnikẹni ko gbọdọ sun sinu ọja.	Kò ṣàì rọ àwọn adarí ọjà kọ̀ọ̀kan láti ran ìjọba lọ́wọ́ nípa fífẹsẹ̀ àwọn òfin náà múlẹ̀, pàápàá pé ẹnikẹ́ni kò gbọdọ̀ sùn sínú ọjà.
Kọmiṣanna tun mẹnuba tita ọja loju titi, o ni ijọba Sanwo-Olu ko ni i fojuure wo awọn ọlọja ti wọn fẹran ati maa taja loju titi.	Kọmíṣánnà tún mẹ́nuba títa ọjà lójú títì, ó ní ìjọba Sanwó-Olú kò ní í fojúure wo àwọn ọlọ́jà tí wọn fẹ́ràn àti máa tajà lójú títì.
Lara awọn aṣeyọri ileeṣẹ rẹ laarin ọdun naa ni ipade apero ọlọjọ kan to waye laarin awọn adari ọja gbogbo to wa ni gbogbo awọn ijọba ibilẹ to wa nipinlẹ Eko.	Lára àwọn àṣeyọrí iléeṣẹ́ rẹ̀ láàrín ọdún náà ni ìpàdé àpérò ọlọ́jọ́ kan tó wáyé láàrín àwọn adarí ọjà gbogbo tó wà ní gbogbo àwọn ìjọba ìbílẹ̀ tó wà nípínlẹ̀ Èkó.
Ipade ọhun to da lori eto imọtọtọ lawọn ọja ni aya gomina, Dokita Ibijọke Sanwo-Olu ṣe agbatẹru rẹ.	Ìpàdé ọ̀hún tó dá lórí ètò ìmọ́tọ́tọ́ láwọn ọjà ni aya gómìnà, Dókítà Ìbíjọké Sanwó-Olú ṣe agbátẹrù rẹ̀.
Ọmọ Tọpẹ Alabi sọrọ buruku si baba to bi i lọmọ, o loun kọ ni baba oun	Ọmọ Tọ́pẹ́ Àlàbí sọ̀rọ̀ burúkú sí bàbá tó bí i lọ́mọ, ó lóun kọ́ ni bàbá òun
 Ile mi la ti ṣe ikomọ Ayọmikun lọdun 1998  Ọlaoye	… Ilé mi la ti ṣe ìkómọ Ayọ̀míkún lọ́dún 1998 – Ọláoyè
Ọmọ Tọpẹ Alabi, gbajumọ olorin ẹmi nni, Ayọmikun ti sọ ọ nita gbangba pe ẹnikanṣoṣo toun mọ ni baba oun lọkọ iya oun, iyẹn Sọji Alabi.	Ọmọ Tọ́pẹ́ Àlàbí, gbajúmọ̀ olórin ẹ̀mí nnì, Ayọ̀míkún ti sọ ọ́ níta gbangba pé ẹnìkanṣoṣo tóun mọ̀ ní bàbá òun lọkọ ìyá òun, ìyẹn Sọjí Àlàbí.
Ọrọ naa jade lẹnu Ayọmikun nitori ọrọ ti ọkunrin naa, Mayegun Ọlaoye sọ lori ẹrọ ayelujara pe, oun ni Tọpẹ Alabi bi ọmọ naa fun, ṣugbọn ko tiẹ figba kan gba oun laaye ati ri ọmọ naa soju.	Ọ̀rọ̀ náà jáde lẹ́nu Ayọ̀míkún nítorí ọ̀rọ̀ tí ọkùnrin náà, Máyégún Ọláoyè sọ lórí ẹ̀rọ ayélujára pé, òun ni Tọ́pẹ́ Àlàbí bí ọmọ náà fún, ṣùgbọ́n kò tiẹ̀ fìgbà kan gba òun láàyè àti rí ọmọ náà sójú.
Iroyin taa gbọ lori ẹrọ ayelujara ni pe Ọlaoye sọ pe Ayọmikun ni Tọpẹ Alabi bimọ naa fun, ṣugbọn obinrin olorin ẹmi naa ko gba ọkunrin naa laaye ati ri ọmọ rẹ lati bii ọdun mejilelogun sẹyin.	Ìròyìn táa gbọ́ lórí ẹ̀rọ ayélujára ni pé Ọláoyè sọ pé Ayọ̀míkún ní Tọ́pẹ́ Àlàbí bímọ náà fún, ṣùgbọ́n obìnrin olórin ẹ̀mí náà kò gba ọkùnrin náà láàyè àti rí ọmọ rẹ̀ láti bíi ọdún méjìlélógún sẹ́yìn.
Ṣugbọn nigba ti Ayọmikun funra rẹ n ba awọn oniroyin sọrọ lopin ọsẹ yii, ọmọbinrin akẹkọọjade naa sọ pe ọrọ naa ko ya oun lẹnu, tori o pẹ tiiya oun ti n ba oun sọ ọ, o lo pẹ ti Tọpẹ Alabi ti maa n sọrọ naa foun, koda o ni iya oun sọ ọ debi pe nigba toun ba fẹẹ ṣeyawo, awọn maa ranṣẹ si i.	Ṣùgbọ́n nígbà tí Ayọ̀míkún fúnra rẹ̀ ń bá àwọn oníròyìn sọ̀rọ̀ lópin ọ̀sẹ̀ yìí, ọmọbìnrin akẹ́kọ̀ọ́jáde náà sọ pé ọ̀rọ̀ náà kò ya òun lẹ́nu, torí ó pẹ́ tíìyá òun tí ń bá òun sọ ọ́, ó ló pẹ́ tí Tọ́pẹ́ Àlàbí tí máa ń sọ̀rọ̀ náá fóun, kódà ó ní ìyá òun sọ ọ́ débi pé nígbà tóun bá fẹ́ẹ́ ṣèyàwó, àwọn máa ránṣẹ́ sí i.
Ayọmikun ni, baba kan ṣoṣo toun mọ ni Alagba Sọji Alabi, O ti le logun ọdun toun ati mama mi ti fẹra wọn, oun naa lo si n tọju mi latigba naa.	Ayọ̀míkún ní, bàbá kan ṣoṣo tóun mọ̀ ni Alàgbà Sọjí Àlàbí, “Ó ti lé lógún ọdún tóun àti màmá mi ti fẹ́ra wọn, òun náà ló sì ń tọ́jú mi látìgbà náà.
Loootọ, mi o le sọ pe mi o mọ ọn, ṣugbọn emi ati ẹ ko foju kan ara ri, mo ti gbọ nipa ẹ daadaa, ṣugbọn mi o ni nnkan i ṣe pẹlu ẹ ri.	“Lóòótọ́, mi ò le sọ pé mi ò mọ̀ ọ́n, ṣùgbọ́n èmi àti ẹ̀ kò fojú kan ara rí, mo ti gbọ́ nípa ẹ̀ dáadáa, ṣùgbọ́n mi ò ní nǹkan í ṣe pẹ̀lú ẹ̀ rí.
Ayọmikun ni, mama oun ko ni kẹnikan maa ri oun o.	Ayọ̀míkún ní, màmá òun kò ní kẹ́nìkan máá́ rí òun o.
	”
Ohun taa gbọ ni pe, lara nnkan to n dun Ọlaoye ni pe Tọpẹ Alabi ko gba ki ọmọ rẹ, Ayọmikun jẹ orukọ baba rẹ, Ọlaoye Mayegun.	Ohun táa gbọ́ ni pé, lára nǹkan tó ń dun Ọláoyè ni pé Tọ́pẹ́ Àlàbí kò gbà kí ọmọ rẹ̀, Ayọ̀míkún jẹ́ orúkọ bàbá rẹ̀, Ọláoyè Máyégún.
Ṣugbọn ohun ti Ayọmikun n tẹnumọ ni pe, iru ọkunrin ti ko karamasiki ọmọ rẹ wo leeyan n jẹ orukọ rẹ, emi o le jẹ orukọ rẹ o.	Ṣùgbọ́n ohun tí Ayọ̀míkún ń tẹnumọ́ ni pé, irú ọkùnrin tí kò káràmásìkí ọmọ rẹ̀ wo lèèyàn ń jẹ́ orúkọ rẹ̀, ’èmi ò lè jẹ́ orúkọ rẹ̀ o.
Ayọmikun tun sọ fawọn oniroyin pe gbogbo iwa ti ọkunrin naa n hu fihan pe kii ṣe baba to daa to ṣe e mu yangan lawujọ, tori kani eeyan to daa ni, ko ni gbe ọrọ naa lọ sori ẹrọ ayelujara.	Ayọ̀míkún tún sọ fáwọn oníròyìn pé gbogbo ìwà tí ọkùnrin náà ń hù fihàn pé kìí ṣe bàbá tó dáa tó ṣe é mú yangàn láwùjọ, torí kání èèyàn tó dáa ni, kò ní gbé ọ̀rọ̀ náà lọ sórí ẹ̀rọ ayélujára.
Ọmọbinrin naa wa sọ pe ọna kan ṣoṣo toun le gba ni nnkan ṣe pẹlu rẹ ni tawọn ba pade nileẹjọ, o ni ileẹjọ nikan lo ti le lanfaani ati ba oun sọrọ.	Ọmọbìnrin náà wá sọ pé ọ̀nà kan ṣoṣo tóun le gbà ni nǹkan ṣe pẹ̀lú rẹ̀ ni táwọn bá pàdé níléẹjọ́, ó ní iléẹjọ́ nìkan ló ti le láǹfààní àti bá òun sọ̀rọ̀.
O pẹ ti awuyewuye ti maa n lọ nigbooro pe Sọji Alabi kọ ni Tọpẹ Alabi bi akọbi rẹ fun, ati pe Tọpẹ Alabi ko gba ki ọmọbinrin naa jẹ orukọ baba rẹ.	Ó pẹ́ tí awuyewuye ti máa ń lọ́ nígbooro pé Sọjí Àlàbí kọ́ ni Tọ́pẹ́ Àlàbí bí àkọ́bí rẹ̀ fún, àti pé Tọ́pẹ́ Àlàbí kò gba kí ọmọbìnrin náà jẹ́ orúkọ bàbá rẹ̀.
Bakan naa lọkunrin naa sọ fawọn eeyan pe ile oun ni wọn ti ṣe ikomọ Ayọmikun lọdun 1998 tawọn bi i.	Bákan náà lọ́kùnrin náà sọ fáwọn èèyàn pé ilé òun ni wọ́n ti ṣe ìkómọ Ayọ̀míkún lọ́dún 1998 táwọn bí i.
Ifeto-sọmọ-bibi lo le tete mu idagbasoke ba idile ati orilẹ-ede wa	‘Ìfètò-sọ́mọ-bíbí ló le tètè mú ìdàgbàsókè bá ìdílé àti orílẹ̀-èdè wa’
Sam Akinrole	Sam Akínrólé
Ọkan lara awọn ọna ti a fi lee ro awọn obinrin wa lagbara lati le tẹ siwaju pẹlu ẹkọ kika wọn, paapaa nipa iranlọwọ owo ni bi wọn ba le kọ bi a ti n ṣe ifeto-sọmọ-bibi, eyi tawọn oloyinbo n pe ni Family Planning.	Ọ̀kan lára àwọn ọ̀nà tí a fi leè ró àwọn obìnrin wa lágbára láti le tẹ̀ síwájú pẹ̀lú ẹ̀kọ́ kíkà wọn, pàápàá nípa ìrànlọ́wọ́ owó ni bí wọ́n bá le kọ́ bí a ti ń ṣe ìfètò-sọ́mọ-bíbí, èyí táwọn olóyìnbó ń pè ní Family Planning.
Ẹgbẹ kan ti kii ṣe tijọba ti a mọ si The Rotary Action Group for Reproductive Maternal and Child Health (RMCH) lo tọka sọrọ yii lasiko idanilẹkọọ ti wọn ṣe lori ẹrọ ayelujara fun awọn oniroyin ilẹ wa, Naijiria.	Ẹgbẹ́ kan tí kìí ṣe tìjọba tí a mọ̀ sí The Rotary Action Group for Reproductive Maternal and Child Health (RMCH) ló tọ́ka sọ́rọ̀ yìí lásìkò ìdánilẹ́kọ̀ọ́ tí wọ́n ṣe lórí ẹ̀rọ ayélujára fún àwọn oníròyìn ilẹ̀ wa, Nàíjíríà.
Eto idanilẹkọọ ọhun waye pẹlu ajọṣepọ ileeṣẹ ijọba to n ṣakoso eto ilera lorilẹ-ede wa Naijiria, iyẹn Federal Ministry of Health (FMoH), ati iranlọwọ ajọ Rotary International pẹlu ẹka to n ṣakoso eto ọrọ aje ni orilẹ-ede Germany, iyẹn German Ministry for Economic Cooperation and Development.	Ètò ìdánilẹ́kọ̀ọ́ ọ̀hún wáyé pẹ̀lú àjọṣepọ̀ iléeṣẹ́ ìjọba tó ń ṣàkóso ètò ìlera lórílẹ̀-èdè wa Nàíjíríà, ìyẹn Federal Ministry of Health (FMoH), àti ìrànlọ́wọ́ àjọ Rotary International pẹ̀lú ẹ̀ka tó ń ṣàkóso ètò ọrọ̀ ajé ní orílẹ̀-èdè Germany, ìyẹn German Ministry for Economic Cooperation and Development.
Wọn ṣeto idanilẹkọọ ọlọsẹ-kan ọhun, to bẹrẹ lọjọ Aje, Mọnde, ọjọ kẹtala, oṣu karun un yii, fun awọn akọroyin atawọn to n gbohunsafẹfẹ lẹka eto ilera.	Wọ́n ṣètò ìdánilẹ́kọ̀ọ́ ọlọ́sẹ̀-kan ọ̀hún, tó bẹ̀rẹ̀ lọ́jọ́ Ajé, Mọ́ńdè, ọjọ́ kẹtàlá, oṣù karùn ún yìí, fún àwọn akọ̀ròyìn àtàwọn tó ń gbóhùnsáfẹ́fẹ́ lẹ́ka ètò ìlera.
Ninu idanilẹkọọ rẹ, Abilekọ Evelyn Kutelu, to jẹ olori awọn nọọsi to n ṣakoso ọrọ ilera awọn obinrin to wa ninu oyun, ati awọn ọmọ wọn, ninu ajọ Rotary Action Group, sọ pe: Lara awọn anfaani to wa ninu ifeto-sọmọ-bibi fun awọn obinrin ni pe; wọn a le lanfaani ati ṣe ohunkohun ti won ba fẹẹ ṣe lasiko to wu wọn, ati pe eyikeeyi to ba fẹẹ kawe si i lẹyin ibimọ rẹ naa tun le tẹ siwaju, eyi ko si ni mu ipalara dani rara.	Nínú ìdánilẹ́kọ̀ọ́ rẹ̀, Abilékọ Evelyn Kútelú, tó jẹ́ olórí àwọn nọ́ọ̀sì tó ń ṣàkóso ọ̀rọ̀ ìlera àwọn obìnrin tó wà nínú oyún, àti àwọn ọmọ wọn, nínú àjọ Rotary Action Group, sọ pé: “Lára àwọn àǹfààní tó wà nínú ìfètò-sọ́mọ-bíbí fún àwọn obìnrin ni pé; wọ́n á le láǹfààní àti ṣe ohunkóhun tí wón bá fẹ́ẹ́ ṣe lásìkò tó wù wọ́n, àti pé èyíkéèyí tó bá fẹ́ẹ́ kàwé sí i lẹ́yìn ìbímọ rẹ̀ náà tún le tẹ̀ síwájú, èyí kò sì ní mú ìpalára dání rárá.
Bakan naa ni Kutelu tun sọ pe eto ifeto-sọmọ-bibi yii yoo tubọ mu opin de ba oyun-bibajẹ lara obinrin, bẹẹ lobinrin naa yoo wa ni ilera pipe ni gbogbo igba.	”Bákan náà ni Kútelú tún sọ pé ètò ìfètò-sọ́mọ-bíbí yìí yóò túbọ̀ mú òpin dé bá oyún-bíbàjẹ́ lára obìnrin, bẹ́ẹ̀ lobìnrin náà yóò wá ní ìlera pípé ní gbogbo ìgbà.
Kii ṣe fun awọn obinrin nikan ni obinrin nọọsi yii gba nimọran lori eto ifeto-sọmọ-bibi, obinrin akọṣẹmọṣẹ nipa eto ilera yii tun mẹnuba a pe eto yii dara fun awọn ọkunrin naa, nitori yoo mu ko rọrun fun wọn lati tọju mọlẹbi wọn daadaa, nitori bowo ba ṣe mọ; loogun naa i mọ.	Kìí ṣe fún àwọn obìnrin nìkan ni obìnrin nọ́ọ̀sì yìí gbà nímọ̀ràn lórí ètò ìfètò-sọ́mọ-bíbí, obìnrin akọ́ṣẹ́mọṣẹ́ nípa ètò ìlera yìí tún mẹ́nubá á pé ètò yìí dára fún àwọn ọkùnrin náà, nítorí yóò mú kó rọrùn fún wọn láti tọ́jú mọ̀lẹ́bí wọn dáadáa, nítorí bówó bá ṣe mọ; lòògùn náà í mọ.
Bi ọmọ ko ba pọ, yoo rọrun fun baba lati tọju iyawo atawọn ọmọ rẹ niwọnba ti agbara rẹ ka, ju gbogbo ẹ lọ, wọn a lee lo owo to ba n wọle lati fi ṣe awọn nnkan mere-mere fun mọlẹbi, aye a wa dun un gbe fun wọn.	“Bí ọmọ kò bá pọ̀, yóò rọrùn fún bàbá láti tọ́jú ìyàwó àtàwọn ọmọ rẹ̀ níwọ̀nba tí agbára rẹ̀ ká, ju gbogbo ẹ̀ lọ, wọ́n á leè lo owó tó bá ń wọlé láti fi ṣe àwọn nǹkan mère-mère fún mọ̀lẹ́bí, ayé á wá dùn ún gbé fún wọn.
 Ohun ti Arabinrin Kutelu sọ niyẹn.	” Ohun tí Arabínrin Kútelú sọ nìyẹn.
Nigba to n fidi ọrọ ti Kutelu sọ mulẹ, Ọjọgbọn Hadiza Galadanci lati ileewe ẹkọṣẹ imọ eto ilera to wa ni Kano, iyẹn Aminu Kano Teaching Hospital, ẹka ileewe-giga Bayero to wa niluu Kano, naa tẹnumọ ọn pe lara awọn anfaani to wa ninu ka maa ṣe ifeto-sọmọ-bibi fun obinrin ati ọkunrin ni pe, yoo rọrun fun wọn lati ri iṣẹ gidi to wu wọn, eyi yoo mu ko rọrun fun wọn lati ni owo lọwọ ati tọju ara wọn.	Nígbà tó ń fìdí ọ̀rọ̀ tí Kútelú sọ múlẹ̀, Ọ̀jọ̀gbọ́n Hadiza Galadanci láti iléèwé ẹ̀kọ́ṣẹ́ ìmọ̀ ètò ìlera tó wà ní Kánò, ìyẹn Àmínù Kánò Teaching Hospital, ẹka iléèwé-gíga Báyéró tó wà nílùú Kánò, náà tẹnumọ́ ọn pé lára àwọn àǹfààní tó wà nínú ká máa ṣe ìfètò-sọ́mọ-bíbí fún obìnrin àti ọkùnrin ni pé, yóò rọrùn fún wọn láti rí iṣẹ́ gidi tó wù wọ́n, èyí yóò mú kó rọrùn fún wọn láti ní owó lọ́wọ́ àti tọ́jú ara wọn.
Bakan naa lo si tun sọ pe ju gbogbo ẹ lọ, idagbasoke to lọọrin yoo le tẹ mọlẹbi naa lọwọ, nitori won a le lo iwọnba owo ti wọn ni lati fi tọju ara wọn.	Bákan náà ló sì tún sọ pé ju gbogbo ẹ̀ lọ, ìdàgbàsókè tó lọ́ọ̀rìn yóò le tẹ mọ̀lẹ́bí náà lọ́wọ́, nítorí wón á le lo ìwọ̀nba owó tí wọ́n ni láti fi tọ́jú ara wọn.
Ninu ọrọ tiẹ, Ọjọgbọn Emmanuel Lufadeju, ti wọn jẹ alakooso fun ajọ Rotary lori ilera awọn alaboyun ati ọrọ awọn ọmọ wọn, sọ pe ajọ Rotary ṣe agbekalẹ eto yii lati le mu ki eto ilera awọn ọmọ orilẹ-ede yii gberu si i.	Nínú ọ̀rọ̀ tiẹ̀, Ọ̀jọ̀gbọ́n Emmanuel Lúfadéjù, tí wọ́n jẹ́ alákòóso fún àjọ Rotary lórí ìlera àwọn aláboyún àti ọ̀rọ̀ àwọn ọmọ wọn, sọ pé àjọ Rotary ṣe àgbékalẹ̀ ètò yíì láti le mú kí ètò ìlera àwọn ọmọ orílẹ̀-èdè yìí gbèrú sí i.
Lufadeju ni, lara awọn eto ti ajọ oun n ṣe ni eto ifeto-sọmọ-bibi, ati itọju awọn obinrin ninu oyun, itọju awọn obinrin lasiko irọbi, ati lẹyin ti wọn ba bimọ ọhun tan.	Lúfadéjú ni, lára àwọn ètò tí àjọ òun ń ṣe ní ètò ìfètò-sọ́mọ-bíbí, àti ìtọ́jú àwọn obìnrin nínú oyún, ìtọ́jú àwọn obìnrin lásìkò ìrọbí, àti lẹ́yìn tí wọ́n bá bímọ ọ̀hún tán.
O ni, iṣẹ ti ajọ oun yan laayo ni lati mu ikede yii kaakiri kọrọ-kọndu to wa lorilẹ-ede wa Naijiria.	Ó ní, iṣẹ́ tí àjọ òun yàn láàyò ni láti mú ìkéde yìí káàkiri kọ̀rọ̀-kọ́ndú tó wà lórílẹ̀-èdè wa Nàíjíríà.
Ọjọgbọn yii wa mẹnuba a pe o ṣe pataki ki ijọba tubọ tẹpa mọ ọrọ ikede lori ọrọ awọn araalu ati idagbasoke awọn eeyan inu rẹ, paapaa lori eyi to ni i ṣe pẹlu eto ifeto-sọmọ-bibi.	Ọ̀jọ̀gbọ́n yìí wá mẹ́nubà á pé ó ṣe pàtàkì kí ìjọba túbọ̀ tẹpá mọ́ ọ̀rọ̀ ìkéde lórí ọ̀rọ̀ àwọn aráàlú àti ìdàgbàsókè àwọn èèyàn inú rẹ̀, pàápàá lórí èyí tó ní í ṣe pẹ̀lú ètò ìfètò-sọ́mọ-bíbí.
Toyin Afọlabi, Iyalaje Jẹnẹra dupẹ lọwọ Sanwo-Olu nitori ọja tijọba ṣi patapata	Tóyìn Afọlábí, Ìyálájé Jẹ́nẹ́rà dúpẹ́ lọ́wọ́ Sanwó-Olú nítorí ọjà tíjọba ṣí pátápátá
Tobi Adeyemo	Tóbi Adéyemo
Alaaja Baliqis Toyin Afolabi, Iyalaje Jenera ipinlẹ Eko ti dupẹ lọwo Gomina Babajide Sanwo-Olu fun ti ọja ti ijọba rẹ ṣilẹkun rẹ fawọn oniṣowo ati awon araalu lati maa ba ọrọ aje ati kara-kata lọ.	Àlàájà Baliqis Tóyìn Afolábí, Ìyálájé Jénérà ìpínlẹ̀ Èkó ti dúpẹ́ lọ́wó Gómìnà Babájídé Sanwó-Olú fún ti ọjà tí ìjọba rẹ̀ ṣílẹ̀kùn rẹ̀ fáwọn oníṣòwò àti àwon aráàlú láti máa bá ọrọ̀ ajé àti kárà-kátà lọ.
Ọsẹ to kọja yii ni gomina paṣẹ pe ki awon oni kara kata bẹrẹ iṣẹ wọn ni pẹrẹu, ko ma si pe ọjọ kan lawọn to n ta ohun tẹnu n jẹ maa ṣiṣẹ yato si awon to n ta ohun tẹnu ko jẹ, gomina nigba to n tẹnu kọmisanna to n sakoso ọrọ awon ijọba ibilẹ, Dokita Wale Ahmed, sọrọ, sọ pe; ki gbogbo ọja ko bẹrẹ iṣẹ ni kikun.	Ọ̀sẹ̀ tó kọjá yìí ni gómìnà pàṣẹ pé kí àwon oní kárà kátà bẹ̀rẹ̀ iṣẹ́ wọn ní pẹrẹu, kò mà sí pé ọjọ́ kan làwọn tó ń ta ohun tẹ́nu ń jẹ máa ṣiṣẹ́ yàtò sí àwon tó ń ta ohun tẹ́nu kò jẹ, gómìnà nígbà tó ń tẹnu kọmísánnà tó ń sàkóso ọ̀rọ̀ àwon ìjọba ìbílẹ̀, Dókítà Wálé Ahmed, sọ̀rọ̀, sọ pé; kí gbogbo ọjà kó bẹ̀rẹ̀ iṣẹ́ ní kíkún.
Lati igba ti arun Korona ti suyọ ninu oṣu keta ọdun yii lawon eeyan ko tii lanfaani ati sise ọrọ aje, paapaa awọn to n ta ohun tẹnu ko jẹ, kiki awon to n ta ohun tẹnu n jẹ nikan ni wọn gba laaye atisilẹkun ọja.	Láti ìgbà tí àrùn Kòrónà ti súyọ nínú oṣù keta ọdún yìí làwon èèyàn kò tíì lánfààní àti sisé ọrọ̀ ajé, pàápàá àwọn tó ń ta ohun tẹ́nu kò jẹ, kìkì àwon tó ń ta ohun tẹ́nu ń jẹ nìkan ní wọ́n gbà láàyè àtisílẹ̀kùn ọjà.
Ṣugbọn nigba ti arun naa lọ silẹ diẹ, gomina fun awọn ọlọja lanfaani ati maa ṣiṣẹ ọjọ kan, sinmi ọjọ kan, bẹẹ ni wọn ko tun lanfaani ati maa lo ọpọ akoko lẹnu ọja wọn, koda ọpọ wọn ko lo ju wakati meta lọ lenu owo wọn.	Ṣùgbọ́n nígbà tí àrùn náà lọ sílẹ̀ díẹ̀, gómìnà fún àwọn ọlọ́jà láǹfààní àti máa ṣiṣẹ́ ọjọ́ kan, sinmi ọjọ́ kan, bẹ́ẹ̀ ni wọn kò tún láǹfààní àti máa lo ọ̀pọ̀ àkókò lẹ́nu ọjà wọn, kódà ọ̀pọ̀ wọn kò lò ju wákàtí méta lọ lénu òwò wọn.
Eyi si sẹ ọpọ akoba fun kara-kata wọn.	Èyí sì sẹ ọ̀pọ̀ àkóbá fún kárà-kátà wọn.
Ṣugbọn ni bayii, ijọba ti ni ki wọn maa ba iṣẹ wọn lọ, ki eto ọrọ aje ba a le tubọ gberu si i ni ipinlẹ Eko, paapaa pẹlu rogbodiyan to ṣẹṣẹ ṣẹlẹ to ṣe akoba fun ọrọ aje awọn kan, awọn nnkan ti gomina ro papọ ree to fi ni ki wọn silẹkun wọn.	Ṣùgbọ́n ní báyìí, ìjọba ti ní kí wọ́n máa bá iṣẹ́ wọn lọ, kí ètò ọrọ̀ ajé ba à le túbọ̀ gbèrú sí i ní ìpínlẹ̀ Èkó, pàápàá pẹ̀lú rògbòdìyàn tó ṣẹ̀ṣẹ̀ ṣẹlẹ̀ tó ṣe àkóbá fún ọrọ̀ ajé àwọn kan, àwọn nǹkan tí gómìnà rò papọ̀ rèé tó fi ní kí wọ́n sílẹ̀kùn wọn.
Eyi lo mu ki iyalaje jẹnẹra ilu Eko wa dupe lọwọ gomina fun ero rere naa, o ni ohun to dara ni, o si yẹ keeyan dupẹ lọwọ ijọba rẹ fun igbesẹ naa.	Èyí ló mú kí ìyálájé jẹ́nẹ́rà ìlú Èkó wá dúpé lọ́wọ́ gómìnà fún èrò rere náà, ó ní ohun tó dára ni, ò sí yẹ kéèyàn dúpẹ́ lọ́wọ́ ìjọba rẹ̀ fún ìgbésẹ̀ náà.
Gbogbo wa la mọ pe ọrọ aje ko ṣe daadaa lasiko yii, bẹẹ la tun ti n lọ sopin ọdun, nitori naa ohun ti gomina ṣe dara pupọ, a gbọdọ dupẹ lọwọ wọn, awa ọlọja naa si gbọdọ fi ẹmi imoore yii han nipa titẹle awon ofin ati alakale arun Korona ti wọn ni ka.	“Gbogbo wa la mọ̀ pé ọrọ̀ ajé kò ṣe dáadáa lásìkò yìí, bẹ́ẹ̀ la tún ti ń lọ sópin ọdún, nítorí náà ohun tí gómìnà ṣe dára púpọ̀, a gbọdọ̀ dúpẹ́ lọ́wọ́ wọn, àwa ọlọ́jà náà sì gbọdọ̀ fi ẹ̀mí ìmoore yìí hàn nípa títẹ̀lé àwon òfin àti àlàkalè àrùn Kòrónà tí wọ́n ní ká.
Eleganza atiyawo ẹ ki Oniru tuntun ku oriire	Eleganza àtìyàwó ẹ̀ kí Onírù tuntun kú oríire
Gbajumọ oniṣowo ilẹ wa nni, Alaaji Razaq Ọkọya ati iyawo rẹ, Ṣade ti ki Ọba Abdul-Wasiu Ọmọgbọlahan Lawal, Abisogun II ku oriire iyansipo wọn gẹgẹ bii ọba tilẹ Iru.	Gbajúmọ̀ oníṣòwò ilẹ̀ wa nnì, Àlàájì Razaq Ọkọ́ya àti ìyàwó rẹ̀, Ṣadé ti kí Ọba Abdul-Wasiu Ọmọ́gbọ́láhàn Lawal, Abísógun II kú oríire ìyànsípò wọn gẹ́gẹ́ bíi ọba tilẹ̀ Ìrù.
Alaaji Ọkọya ti ọpọ eeyan mọ si Eleganza ni, akọṣẹmọṣẹ to dangajia ni kabiyesi, eyi si farahan lasiko ti wọn jẹ kọmiṣanna fun eto ọgbin ati ile igbe niipinlẹ Eko.	Àlàájì Ọkọ́ya tí ọ̀pọ̀ èèyàn mọ̀ sí Eleganza ni, akọ́ṣẹ́mọṣẹ́ tó dángájíá ni kábíyèsí, èyí sì farahàn lásìkò tí wọ́n jẹ kọmíṣánnà fún ètò ọ̀gbìn àti ilé ìgbé níìpínlẹ̀ Èkó.
Eyi si fihan pe wọn a lo imọ ati iriri wọn lẹnu iṣẹ ijọba lati mu idagbasoke ba ilẹ Iru lapapọ.	Èyí sì fihàn pé wọ́n á lo ìmọ̀ àti ìrírí wọn lẹ́nu iṣẹ́ ìjọba láti mú ìdàgbàsókè bá ilẹ̀ Ìrù lápapọ̀.
A o ni gba kọbọ lọwọ ẹnikẹni lati pari gbọngan olowo iyebiye taa n kọ  Oyedepo	A ò ní gba kọ́bọ̀ lọ́wọ́ ẹnìkẹni láti parí gbọ̀ngàn olówó iyebíye táa ń kọ – Oyèdépò
Olori ijọ Living Faith Tabernacle, ti wọn n pe ni Winners Chapel, Biṣọọbu David Oyedepo ti kede rẹ pe gbongan nla ti yoo gba to ẹgbẹrun lọna ọgọrun eeyan lẹẹkanṣoṣo ti bẹrẹ, ati pe ijo oun ko ni beere owo lọwọ ọmọ ijọ kankan fun kiko ile naa titi ti wọn a fi pari rẹ.	Olórí ìjọ Living Faith Tabernacle, tí wọ́n ń pè ni Winners’ Chapel, Bíṣọ́ọ̀bù David Oyèdépò ti kéde rẹ̀ pé gbòngàn ńlá tí yóò gbà tó ẹgbẹ̀rún lọ́nà ọgọ́rùń èèyàn lẹ́ẹ̀kanṣoṣo ti bẹ̀rẹ̀, àti pé ìjo òun kò ní béèrè owó lọ́wọ́ ọmọ ìjọ kankan fún kíkó ilé náà títí tí wọn a fí parí rẹ̀.
Oyedepo sọrọ yii nigba to n ba awon ọmọ ijọ sọrọ lọjọ to pari adura ati aawẹ ọlọjọ mokanlelogun, to maa n waye lọdọọdun.	Oyèdépò sọ̀rọ̀ yìí nígbà tó ń ba àwon ọmọ ìjọ sọ̀rọ̀ lọ́jọ́ tó parí àdúrà àti ààwẹ̀ ọlọ́jọ́ mókànlélógún, tó máa ń wáyé lọ́dọọdún.
O ni, titi iṣẹ ọhun yoo fi pari, awon o ni beere kọbọ lọwọ ẹnikẹni fun iṣẹ ile naa, tori Ọlọrun to lati ṣiṣẹ naa.	Ó ní, títí iṣẹ́ ọ̀hún yóò fi parí, àwon ò ní béèrè kọ́bọ̀ lọ́wọ́ ẹnikẹ́ni fún iṣẹ́ ilé náà, torí Ọlọ́run tó láti ṣiṣẹ́ náà.
Gbọngan ijọsin naa ti wọn pe orukọ rẹ ni Faith Ark eyi to tumọ si Ọkọ Igbagbọ lede Yoruba niwadii fihan pe wọn ti bẹrẹ iṣẹ naa, inu ọgba nla ileejọsin naa to wa loju ọna Idiiroko ni Ọta niipinlẹ Ogun, ni wọn fẹẹ kọ gbongan naa si.	Gbọ̀ngàn ìjọ́sìn náà tí wọ́n pe orúkọ rẹ̀ ní ‘Faith Ark’ èyí tó túmọ̀ sí ‘Ọkọ̀ Ìgbàgbọ́’ lédè Yorùbá nìwádìí fihàn pé wọ́n ti bẹ̀rẹ̀ iṣẹ́ náà, inú ọgbà ńlá iléèjọ́sìn náà tó wà lójú ọ̀nà Ìdíìrókò ní Ọ̀tà níìpínlẹ̀ Ògùn, ni wọ́n fẹ́ẹ́ kọ́ gbòngàn náà sí.
Bẹẹ o ba gbagbe, ọdun 2015 lOyedepo kede rẹ pe awọn fẹẹ kọ gbọngan ijọsin nla ti wọn pe ni Faith Theatre naa tẹlẹ, to maa gba awọn eeyan tiye wọn to ẹgbẹrun lọna ọgọrun-un, 100,000, ko too di pe iranṣẹ Ọlọrun naa yi ipinnu yii pada.	Bẹ́ẹ́ ò bá gbàgbé, ọdún 2015 l’Oyèdépò kéde rẹ̀ pé àwọn fẹ́ẹ́ kọ́ gbọ̀ngàn ìjọ́sìn ńlá tí wọ́n pè ní Faith Theatre náà tẹ́lẹ̀, tó máa gba àwọn èèyàn tíye wọn tó ẹgbẹ̀rún lọ́nà ọgọ́rùn-ún, 100,000, kó tóo di pé ìránṣẹ́ Ọlọ́run náà yí ìpinnu yìí padà.
Abiọla Ajimọbi ti pada ku o!	Abíọ́lá Ajímọ̀bi ti padà kú o!
Gomina ana niipinlẹ Ọyọ, Sẹnetọ Abiọla Ajimọbi ti ku o!	Gómìnà àná níìpínlẹ̀ Ọ̀yọ́, Sẹ́nétọ̀ Abíọ́lá Ajímọ̀bi ti kú o!
Ni nnkan bii aago mẹrin ku iṣẹju mẹẹẹdogun la gbọ pe ọkunrin naa jade laye.	Ní nǹkan bíi aago mẹ́rin ku ìṣẹ́jú mẹ́ẹ̀ẹ́dógún la gbọ́ pé ọkùnrin náà jáde láyé.
Awuyewuye to n lọ nigbooro ni pe ọkunrin oloṣelu naa ti ku tipẹ, ṣugbọn ko sẹni to le fidi ọrọ naa mulẹ.	Awuyewuye tó ń lọ nígbooro ni pé ọkùnrin olóṣèlú náà ti kú tipẹ́, ṣùgbọ́n kò sẹ́ni tó le fìdí ọ̀rọ̀ náà múlẹ̀.
Lọsẹ to kọja yii niroyin tan kaakiri pe ọkunrin naa ti jade laye, ko too di pe awọn mọlẹbi rẹ sọ pe irọ funfun balau niroyin ọhun.	Lọ́sẹ̀ tó kọjá yìí nìròyìn tàn káàkiri pé ọkùnrin náà ti jáde láyé, kó tóó di pé àwọn mọ̀lẹ́bí rẹ̀ sọ pé irọ́ funfun báláú nìròyìn ọ̀hún.
Oun ni wọn fi ṣe adele alaga ẹgbẹ oṣelu APC tẹlẹ, lẹyin ti wọn yọ ọ kuro lori ipo, Ẹkunrẹrẹ iroyin naa n bọ laipẹ.	Òun ni wọ́n fi ṣe adelé alága ẹgbẹ́ òṣèlú APC tẹ́lẹ̀, lẹ́yìn tí wọ́n yọ ọ́ kúrò lórí ipò, Ẹ̀kúnrẹ́rẹ́ ìròyìn náà ń bọ̀ láìpẹ́.
O ṣee ṣe ki Ẹgbẹyẹmi rọpo Tunji Disu nipo Kọmanda RRS	Ó ṣeé ṣe kí Ẹgbẹ́yẹmí rọ́pò Túnjí Dísù nípò Kọ̀máńdà RRS
Bi nnkan ko ba yipada, iyẹn ni pe bi awọn oloṣelu ko ba tọwọ bọ ọrọ naa, o ṣee ṣe ki wọn gbe Kọmanda awọn RRS, ajọ agbofinro ipinlẹ Eko to n gbogun ti iwa ọdaran, Ọgbẹni Tunji Disu, o ṣee ṣe ki ọkunrin naa fipo yii silẹ.	Bí nǹkan kò bá yípadà, ìyẹn ni pé bí àwọn olóṣèlú kò bá tọwọ́ bọ ọ̀rọ̀ náà, ó ṣeé ṣe kí wọ́n gbé Kọ̀máńdà àwọn RRS, àjọ agbófinró ìpínlẹ̀ Èkó tó ń gbógun ti ìwà ọ̀daràn, Ọ̀gbẹ́ni Túnjí Dísù, ó ṣeé ṣe kí ọkùnrin náà fipò yìí sílẹ̀.
Aṣiri ti Aṣejere gbọ ni pe wọn ti gbe ọkunrin naa lọ siluu Abuja, lati tẹ siwaju pẹlu iṣẹ ọlọpaa niluu naa.	Àṣírí tí Àṣejèrè gbọ́ ni pé wọ́n ti gbé ọkùnrin náà lọ sílùú Àbújá, láti tẹ̀ síwájú pẹ̀lú iṣẹ́ ọlọ́pàá nílùú náà.
Igbakeji kọmiṣanna ọlọpaa ti wọn n pe ni Deputy Commissioner of Police, DCP ni Tunji Disu, ohun ti ọpọ eeyan ko mọ ni pe ipo yii naa ni kọmiṣanna ọlọpaa ipinlẹ Eko, Hakeem Odumosu wa, wọn kan fi Odumosu, tawọn eeyan maa n saaba pe ni Tango 1 ṣe adele kọmiṣanna ọlọpaa lasan ni.	Igbákejì kọmíṣánnà ọlọ́pàá tí wọ́n ń pè ní Deputy Commissioner of Police, DCP ni Túnjí Disu, ohun tí ọ̀pọ̀ èèyàn kò mọ̀ ni pé ipò yìí náà ni kọmíṣánnà ọlọ́pàá ìpínlẹ̀ Èkó, Hakeem Odùmósù wà, wọ́n kàn fi Odùmósù, táwọn èèyàn máa ń sáábà pè ní Tango 1 ṣe adelé kọmíṣánnà ọlọ́pàá lásán ni.
Bakan naa ni Aṣejere tun gbọ pe, o ṣee ṣe ki Gomina Babajide Sanwo-Olu yan Yinka Ẹgbẹyẹmi, gẹgẹ bii adari ajọ kogbereegbe, iyẹn Taskforce lati rọpo Disu.	Bákan náà ni Àṣejèrè tún gbọ́ pé, ó ṣeé ṣe kí Gómìnà Babájídé Sanwó-Olú yan Yínká Ẹgbẹ́yẹmí, gẹ́gẹ́ bíi adarí àjọ kògbérèégbè, ìyẹn Taskforce láti rọ́pò Dísù.
Lara ohun ti Aṣejere tun n gbọ ni pe iṣipopada to de ba Disu lọwọ kan oṣelu ninu, ẹnikan to mọ bọrọ naa ṣe n lọ, sọ pe awọn alaṣẹ niipinlẹ Eko n fẹ ki ẹni to maa lo ọwọ lile di ipo naa mu, ju ẹni to wa nibẹ lọwọ yii, awọn alaṣẹ yii gba pe ọna ti Disu n gba ṣiṣẹ naa ko tẹ awọn lọrun to.	Lára ohun tí Àṣejèrè tún ń gbọ́ ni pé ìṣípòpadà tó dé bá Dísù lọ́wọ́ kan òṣèlú nínú, ẹnìkan tó mọ̀ bọ́rọ̀ náà ṣe ń lọ, sọ pé àwọn aláṣẹ níìpínlẹ̀ Èkó ń fẹ́ kí ẹni tó máa lo ọwọ́ líle di ipò náà mú, ju ẹni tó wà níbẹ̀ lọ́wọ́ yìí, àwọn aláṣẹ yìí gbà pé ọ̀nà tí Dísù ń gbà ṣiṣẹ́ náà kò tẹ́ àwọn lọ́rùn tó.
Ọpọ eeyan lo n royin iṣẹ ribiribi ti Tunji Disu ti ṣe niipinlẹ Eko, paapaa pẹlu bo ṣe mu atunto nla ba ajọ RRS.	Ọ̀pọ̀ èèyàn ló ń ròyìn iṣẹ́ ribiribi tí Túnjí Dísù ti ṣe níìpínlẹ̀ Èkó, pàápàá pẹ̀lú bó ṣe mú àtúnto ńlá bá àjọ RRS.
Awokọṣe ni ẹka naa jẹ laarin awọn ọlọpaa, nipa ibalopọ wọn pẹlu awọn ara Eko.	Àwòkọ́ṣe ni ẹka náà jẹ́ láàrín àwọn ọlọ́pàá, nípa ìbálòpọ̀ wọn pẹ̀lú àwọn ara Èkó.
Bo tiẹ jẹ pe ileeṣẹ ọlọpaa ko ti i fidi ọrọ yii mulẹ, ohun taa gbọ ni pe bi nnkan ko ba yipada wọn maa kede iṣipopada naa kọsẹ yii too pari, bẹẹ ni gomina naa si maa kede arọpo tuntun, iyẹn Ẹgbẹyẹmi laipẹ.	Bó tiẹ̀ jẹ́ pé iléeṣẹ́ ọlọ́pàá kò tí ì fìdí ọ̀rọ̀ yìí múlẹ̀, ohun táa gbọ́ ni pé bí nǹkan kò bá yípadà wọ́n maa kéde ìṣípòpadà náà kọ́sẹ̀ yìí tóó parí, bẹ́ẹ̀ ni gómìnà náà sì máa kéde arọ́pò tuntun, ìyẹn Ẹgbẹ́yẹmí láìpẹ́.
Ẹ gbọ, Olorin wo lẹyin dibo fun ninu Bọla Arẹ ati Tọpẹ Alabi	Ẹ gbọ́, Olórin wo lẹ̀yin dìbò fún nínú Bọ́lá Àrẹ àti Tọ́pẹ́ Àlàbí
Iroyin faakaja kan n lọ lọwọ lori ẹrọ ayelujara bayii, awọn ọjọgbọn to mọ nipa orin atawọn ọjẹwẹwẹ ti wọn maa n gbadun orin ni wọn n fa ọrọ naa mọra wọn lọwọ lori ẹrọ ayelujara.	Ìròyìn fàákája kan ń lọ lọ́wọ́ lórí ẹ̀rọ ayélujára báyìí, àwọn ọ̀jọ̀gbọ́n tó mọ̀ nípa orin àtàwọn ọ̀jẹ̀wẹ́wẹ́ tí wọ́n máa ń gbádùn orin ni wọ́n ń fa ọ̀rọ̀ náà mọ́ra wọn lọ́wọ́ lórí ẹ̀rọ ayélujára.
Ohun ti wọn n fa mọ ara wọn lọwọ naa ni pe tani agba ninu awọn olori yii, Mama Bọla Arẹ ati Tọpẹ Alabi.	Ohun tí wọ́n ń fà mọ́ ara wọn lọ́wọ́ náà ni pé tani àgbà nínú àwọn olórí yìí, Màmá Bọ́lá À̀rẹ àti Tọ́pẹ Àlàbi.
Onkọrin ẹsin Kristẹni lawọn mejeeji, bo tiẹ jẹ pe ọkan ju ekeji lọ lọjọ ori, ṣugbọn ipa tawọn mejeeji ko ninu orin kikọ ko ṣee ko kere rara.	Òǹkọrin ẹ̀sìn Krìstẹ́nì làwọn méjèèjì, bó tiẹ̀ jẹ́ pé ọ̀kan ju èkejì lọ lọ́jọ́ orí, ṣùgbọ́n ipa táwọn méjèèjì kó nínú orin kíkọ kò ṣeé kó kéré rárá.
Ṣugbọn ohun tawọn eeyan n bi ara wọn leere ni pe tani o mọ orin i kọ ju ninu awọn mejeeji.	Ṣùgbọ́n ohun táwọn èèyàn ń bí ara wọn léèrè ni pé tani ó mọ orin í kọ jù nínú àwọn méjèèjì.
Bawọn kan ti fọwọ mu Tọpẹ Alabi, bẹẹ lawọn mi in fọwọ mu Bọla Arẹ.	Báwọn kan ti fọwọ́ mú Tọ́pẹ́ Àlàbí, bẹ́ẹ̀ làwọn mí ìn fọwọ́ mú Bọ́lá Àrẹ.
Ọpọ awọn agba ti wọn ti wa tipẹ lo fọwọ mu Bọla Arẹ, bẹẹ lọpọ awọn ọdọ ode oni fọwọ mu Tọpẹ Alabi.	Ọ̀pọ̀ àwọn àgbà tí wọ́n ti wà tipẹ́ ló fọwọ́ mú Bọ́lá Àrẹ, bẹ́ẹ̀ lọ̀pọ̀ àwọn ọ̀dọ́ òde òní fọwọ́ mú Tọ́pẹ́ Àlàbí.
Gbajumọ onkọwe kan, Mọlara Woods tilẹ sọ pe lọdun 2004, Mama Bọla Arẹ ati ẹgbẹ obinrin rere, iyẹn Good Women Choir, ti Mama Faṣọyin jẹ adari rẹ ṣere kan niluu London, fọnfọn ni gbọngan Queen Elizabeth naa kun lọjọ naa lọhun un.	Gbajúmọ̀ ònkọ̀wé kan, Mọlará Woods tilẹ̀ sọ pé lọ́dún 2004, Màmá Bọ́lá Àrẹ àti ẹgbẹ́ obìnrin rere, ìyẹn Good Women Choir, ti Màmá Fáṣọyin jẹ́ adarí rẹ̀ ṣeré kan nílùú London, fọ́nfọ́n ni gbọ̀ngàn Queen Elizabeth náà kún lọ́jọ́ náà lọ́hùn ún.
O daa, ta lẹyin mu ninu awọn mejeeji yii, ṣe Bọla Arẹ ni abi Tọpẹ Alabi, ta le maa pe sode ere yin?.	Ó dáa, ta lẹ̀yín mú nínú àwọn méjèèjì yìí, ṣé Bọ́lá Àrẹ ni àbí Tọ́pẹ́ Àlàbí, ta le máa pè sóde eré yin?.
Ọlọrun Ọba koriira awọn to n tako ofin ijọba  Imaamu Asanbẹ	Ọlọ́run Ọba kórìíra àwọn tó ń tako òfin ìjọba – Ìmáàmù Asanbẹ́
Nojeem EgeSheik Jamiu Asanbẹ, Imaamu agba Agelete Ikoyi ti sọ ọ di mimọ pe ọdun to yatọ lọdun yii jẹ fun gbogbo musulumi kaakiri agbaye, o si jẹ ọdun ti a gbọdọ bẹru Ọlọrun ki a si paya rẹ, nitori o n jẹwọ fun gbogbo awa ẹda pe oun ni Ọlọrun, lẹyin oun ko si ẹlomii, bẹẹ lo si sọ pe Ọlọrun Ọba koriira gbogbo awọn to n tako ofin konile-o-gbele tijọba ti ṣe paapaa laarin awọn olori ẹlẹsin.	Nojeem EgeSheik Jamiu Asanbẹ́, Ìmáàmù àgbà Agélété Ìkòyí ti sọ ọ́ di mímọ̀ pé ọdún tó yàtọ̀ lọdún yìí jẹ́ fún gbogbo mùsùlùmí káàkiri àgbáyé, ó sì jẹ́ ọdún tí a gbọdọ̀ bẹ̀rù Ọlọ́run kí á sì páyà rẹ̀, nítorí ó ń jẹ́wọ́ fún gbogbo àwa ẹ̀dá pé òun ni Ọlọ́run, lẹ́yìn òun kò sí ẹlòmíì, bẹ́ẹ̀ ló sì sọ pé Ọlọ́run Ọba kòrìíra gbogbo aẁọn tó ń tako òfin kónílé-ó-gbélé tíjọba ti ṣe pàápàá láàrín àwọn olórí ẹlẹ́sìn.
Bẹẹ o ba gbagbe, awọn mọṣalaaṣi ati ṣooṣi wa ninu awọn ibi ti ijọba apapọ fofin de lati maa korajọ si paapaa lasiko igbele ti arun korona fa yii.	Bẹẹ ò bá gbàgbé, àwọn mọ́ṣálááṣí àti ṣóòṣì wà nínú àwọn ibi tí ìjọba àpapọ̀ fòfin dè láti máa kórajọ sí pàápàá lásìkò ìgbélé tí àrùn kòrónà fà yìí.
O ti le ni ọsẹ mẹfa tawọn eeyan ti lanfaani ati korajọ lati ṣẹsin.	Ó ti lé ní ọ̀sẹ̀ mẹ́fà táwọn èèyàn ti lánfààní àti kórajọ láti ṣẹ̀sìn.
Ṣugbọn ijọba Aarẹ Muhammadu Buhari ni ko saye fun ẹnikẹni paapaa awọn ẹlẹsin musulumi lati korajọ fun adura lasiko aawẹ Ramadan yii.	Ṣùgbọ́n ìjọba Ààrẹ Muhammadu Buhari ní kò sáyè fún ẹnikẹ́ni pàápàá àwọn ẹlẹ́sìn mùsùlùmí láti kórajọ fún àdúrà lásìkò ààwẹ̀ Ramadan yìí.
Alaaji Asanbẹ sọrọ yii nigba to n ba akọroyin wa sọrọ laipẹ yii lori a i le korajo ṣẹsin ati ofin konileogbele ti ijọba ṣe fun gbogbo awọn ọmọ orilẹ-ede yii, paapaa awọn ẹlẹsin Kristẹni ati Musulumi.	Àlàájì Asanbẹ́ sọ̀rọ̀ yìí nígbà tó ń bá akọ̀ròyìn wá sọ̀rọ̀ láìpẹ́ yìí lórí à ì le kórajo ṣẹ̀sìn àti òfin kóníléógbélé tí ìjọba ṣe fún gbogbo àwọn ọmọ orílẹ̀-èdè yìí, pàápàá àwọn ẹlẹ́sin Krìstẹ́nì àti Mùsùlùmí.
Nigba to n sọrọ, o ni; Ọdun yii yatọ, nitori Ọlọrun lo ni ile aye, o si fẹ ka mọ pe oun ni Ọlọrun, oun ba lori ohun gbogbo.	Nígbà tó ń sọ̀rọ̀, ó ní; “Ọdún yìí yàtọ̀, nítorí Ọlọ́run ló ni ilé ayé, ó sì fẹ́ ká mọ̀ pé òun ni Ọlọ́run, òun ba lórí ohun gbogbo.
O si ti fi ajulọ rẹ han gbogbo awa ẹda.	Ó sì ti fi àjùlọ rẹ̀ han gbogbo àwa ẹ̀dá.
Ẹ o ri i pe ko tiẹ sọ fẹnikẹni pe nnkan bayii n bo waa ṣẹlẹ lorilẹ-ede agbaye.	Ẹ ò rí i pé kò tiẹ̀ sọ fẹ́nikẹ́ni pé nǹkan báyìí ń bò wáá ṣẹlẹ̀ lorílẹ̀-èdè àgbáyé.
Idi ni pe ko fẹ kẹnikẹni ba oun pin ninu ogo oun ni.	Ìdí ni pé kò fẹ́ kẹ́nikẹ́ni bá òun pín nínú ògo òun ni.
Ka ni Aafaa kan tabi Wolii kan lo sọ lọdun to kọja pe iru ajakalẹ arun yii maa ṣẹlẹ ni, a o ti sọ onitọhun di Ọlọrun, ṣugbọn Ọlọrun ko sọ fẹnikẹni, ko fi han wolii kan, bẹẹ ni ko fi han Aafaa kankan, o kan deede wọle bawa lojiji.	“Ká ní Àáfàà kan tàbí Wòlíì kan ló sọ lọ́dún tó kọjá pé irú àjàkálẹ̀ àrùn yìí máa ṣẹlẹ̀ ni, a ó ti sọ onítọ̀hún di Ọlọ́run, ṣùgbọ́n Ọlọ́run kò sọ fẹ́nikẹ́ni, kò fi han wòlíì kan, bẹ́ẹ̀ ni kò fi han Àáfàa kankan, ó kàn déédé wọlé báwa lójijì.
Nitori naa la ṣe gbọdọ bẹru rẹ, ka paya rẹ, ka gba pe oun ni Ọlọrun lori gbogbo ẹda, atohun to n mi, ateyi ti ko mi.	Nítorí náà la ṣe gbọdọ̀ bẹ̀rù rẹ̀, ká páyà rẹ̀, ká gbà pé òun ni Ọlọ́run lórí gbogbo ẹ̀dá, àtohun tó ń mí, àtèyí tí kò mí.
Nigba to n gba awọn olori ẹlẹsin nimọran lori asiko yii, Imaamu Asanbẹ sọ pe o di dandan ki a tẹle ofin ti ijọba ti ṣe, paapaa nipa gbigbele, o ni ibẹru Ọlọrun lo ṣe koko, kii ṣe kikorajọpọ wa, o ni bi a ba le bẹru Ọlọrun, ka paya rẹ, gẹgẹ baa ti n ṣe ninu mọṣalaaṣi, o di dandan ki Ọlọrun gbọ adura wa ninu kọrọ yara wa, paapaa lasiko aawẹ Ramadan to n lọ lọwọ yii.	”Nígbà tó ń gba àwọn olórí ẹlẹ́sìn nímọ̀ràn lórí àsìkò yìí, Ìmáàmù Asanbẹ́ sọ pé ó di dandan kí á tẹ̀lé òfin tí ìjọba ti ṣe, pàápàá nípa gbígbélé, ó ní ìbẹ̀rù Ọlọ́run ló ṣe kókó, kìí ṣe kíkórajọpọ̀ wa, ó ní bí a bá le bẹ̀rù Ọlọ́run, ká páyà rẹ̀, gẹ́gẹ́ báa ti ń ṣe nínú mọ́ṣálááṣí, ó di dandan kí Ọlọ́run gbọ́ àdúrà wa nínú kọ̀rọ̀ yàrá wa, pàápàá lásìkò ààwẹ̀ Ramadan tó ń lọ lọ́wọ́ yìí.
Olori ẹlẹsin ọhun ti wọn tun jẹ sọrọsọrọ lori redio Radio Lagos tun sọ pe kuraani gan an fi kọ awọn ẹlẹsin musulumi pe bi ajakalẹ arun ba ṣẹlẹ ninu ilu kan, Ohun ti kuraani sọ ni pe ka jokoo sibi taa wa, ka ma lọ sibikibi, Kuraani ni; a o gbọdọ jade titi arun yẹn maa fi kuro niluu, ohun ti wọn fi kọ wa niyẹn.	Olórí ẹlẹ́sìn ọ̀hún tí wọ́n tún jẹ́ sọ̀rọ̀sọ̀rọ̀ lórí rédíò Radio Lagos tún sọ pé kùráánì gan an fi kọ́ àwọn ẹlẹ́sìn mùsùlùmí pé bí àjàkálẹ̀ àrùn bá ṣẹlẹ̀ nínú ìlú kan, “Ohun tí kùráánì sọ ni pé ká jókòó síbi táa wà, ká má lọ síbikíbi, Kùráánì ni; a ò gbọdọ̀ jáde títí àrùn yẹn máa fi kúrò nílùú, ohun tí wọ́n fi kọ́ wa nìyẹn.
Ẹni to wa laye lo n sin Ọlọrun Ọba, gbogbo ohun tijọba ti sọ kii ṣe fun ijọba, kii ṣe fun Sanwo-Olu tabi gomina kan kan, kii ṣe fun Buhari, fun anfaani ara wa ni, fun ilera wa ni, fun awa ati ile wa ni, nitori naa o ṣe pataki ki gbogbo wa bọwọ fun ohun ti wọn ni ka ṣe, mo si n fi asiko yii rọ awọn Aafaa ti wọn ṣi n tako ilana ijọba pe ki wọn wo ọla asiko aawẹ yii, ki wọn yipada nitori Ọlọrun koriira awọn to n tako ofin awọn aṣaaju to ti yan fun wọn.	”“Ẹni tó wà láyé ló ń sin Ọlọ́run Ọba, gbogbo ohun tíjọba ti sọ kìí ṣe fún ìjọba, kìí ṣe fún Sanwó-Olú tàbí gómìnà kan kan, kìí ṣe fún Buhari, fún ànfààní ara wa ni, fún ìlera wa ni, fún àwa àti ilé wa ni, nítorí náà ó ṣe pàtàkì kí gbogbo wa bọ̀wọ̀ fún ohun tí wọ́n ní ká ṣe, mo sì ń fi àsìkò yìí rọ àwọn Àáfàa tí wọ́n ṣí ń tako ìlànà ìjọba pé kí wọ́n wo ọlá àsìkò ààwẹ̀ yìí, kí wọ́n yípadà nítorí Ọlọ́run kórìíra àwọn tó ń tako òfin àwọn aṣáájú tó ti yàn fún wọn.
Ofin ijọba la tẹle o, ko ba ju bẹẹ lọ	Òfin ìjọba la tẹ̀lé o, kò bá jù bẹ́ẹ̀ lọ
Ki n tiẹ kọkọ gbee si i yin leti na laiṣe ibọn, ọfọ nla lo ṣe Adisa koda lọjọ ti wọn wa sọ fun un laarin ọja pe baba rẹ ku labule kinni ọhun ko wọọ lara to bẹẹ.	Kí ń tiẹ̀ kọ́kọ́ gbee sí i yín létí ná láìṣe ìbọn, ọ̀fọ̀ ńlá ló ṣe Àdìsá kódà lọ́jọ́ tí wọ́n wá sọ fún un láàrín ọjà pé bàbá rẹ̀ kú lábúlé kinní ọ̀hún kò wọ̀ọ́ lára tó bẹ́ẹ̀.
Bawo lẹyin tiẹ ṣe fẹ ko ri, ẹni to ti yaju si gbogbo awa kọmiti ọja, ko tun fi mọ nibẹ o, Iwa aibikita lo hu si iyalọja nigba to tun ṣe afojudi si Babalọja tuntun.	Báwo lẹ̀yin tiẹ̀ ṣe fẹ́ kó rí, ẹni tó ti yajú sí gbogbo àwa kọmití ọjà, kò tún fi mọ níbẹ̀ o, Ìwà àìbìkítà ló hù sí ìyálọ́jà nígbà tó tún ṣe àfojúdi sí Bàbálọ́jà tuntun.
Ki n ma parọ fun yin, ko si ibi ti alakọri abara giọgiọ ara rẹ fojusi lọjọ iwuye babalọja wa tuntun.	Ki ń má parọ́ fún yín, kò sí ibi tí alákọrí abara gíọgìọ ara rẹ̀ fojúsí lọ́jọ́ ìwúye bàbálọ́jà wa tuntun.
Loootọ ko si ọrọ ariwo nibẹ, wọọrọwọ la ṣee lati pa ofin to rọ mọ ajakale arun covid-19 mọ gẹgẹ bi alakalẹ ijọba ṣugbọn sibẹ pẹpẹyẹ pọnmọ nisọ eleso, ṣẹyin naa mọ pe nnkan maa n kangun si awọn kan ju awọn kan lọ.	Lóòótọ kò sí ọ̀rọ̀ ariwo níbẹ̀, wọ́ọ́rọ́wọ́ la ṣeé láti pa òfin tó rọ̀ mọ́ àjàkálè àrùn covid-19 mọ́ gẹ́gẹ́ bí àlàkalẹ̀ ìjọba ṣùgbọ́n síbẹ̀ pẹ́pẹ́yẹ pọnmọ nísọ̀ eléso, ṣẹ́yin náà mọ̀ pé nǹkan máa ń kángun sí àwọn kan ju àwọn kan lọ.
Alaaji Ọlọhungbẹbẹ ni Olori awọn eleso, oun naa lo tun jẹ baba ọja tuntun, o wa ja si pe tiẹ di meji lọdọ awọn eleso niyẹn koda aṣọ oriṣii meji ni wọn mu, bo tiẹ jẹ pe iwaju isọ onikaluku ni faaji ti n ṣan ṣugbọn ohun kan to daju ni pe o han gbangba si awọn onibara lọja Aṣejere lọjọ naa pe faaji n ṣan koda ariya naa fẹẹ ma lopin fun awa taa si nidii ọtẹ toripe ṣe ni Adisa ka guọ bi ẹni ti ọba rọ loye to n wo bi nnkan ṣe n lọ.	Àlàájì Ọlọ́hungbẹ́bẹ̀ ni Olórí àwọn eléso, òun náà ló tún jẹ́ bàbá ọjà tuntun, ó wá já sí pé tiẹ̀ di méjì lọ́dọ̀ àwọn eléso nìyẹn kódà aṣọ oríṣìí méjì ni wọ́n mú, bó tiẹ̀ jẹ́ pé ìwaju ìsọ̀ oníkálukú ni fàájì tí ń ṣàn ṣùgbọ́n ohun kàn tó dájú ni pé ó hàn gbangba sí àwọn oníbárà lọ́jà Àṣejèrè lọ́jọ́ náà pé fàájì ń ṣàn kódà àríyá náà fẹ́ẹ́ má lópin fún àwa táà sí nídìí ọ̀tẹ̀ torípé ṣe ni Àdìsá ká gúọ́ bí ẹni tí ọba rọ̀ lóyè tó ń wò bí nǹkan ṣe ń lọ.
Iyẹn ni mo fi pinnu pe ki Ọlọrun ma jẹ ki n ri nnkan ti mo maa fi ba wọn gbe omi ọtẹ kana nitemi, ha ọjọ yẹn ko daa fun Adisa rara.	Ìyẹn ni mo fi pinnu pé kí Ọlọ́run má jẹ́ kí n rí nǹkan tí mo máa fi bá wọn gbé omi ọ̀tẹ̀ kaná nítèmi’, ha ọjọ́ yẹn kò dáa fún Àdìsá rárá.
Loootọ loun naa ba wa wọ aṣọ ankara taa mu o toripe ko sẹni to tii rọọ loye bayii ṣugbọn aṣọ yẹn ko yẹẹ rara, ṣe lo dabi igba ti eeyan wọ aṣọ sọrun igi ọparun, tẹyin naa ba ri ara tawa taa si nidii ọtẹ fi ankara yẹn da soro a gbee yin lọ, koda ohun la tun fi ran aṣọ ibomu ni gbogbo ẹ ba kuku ṣe rẹgi, aṣe wahala rampẹ a maa mu ẹjẹ eeyan gbẹ!	Lóòótọ́ lòun náà bá wa wọ aṣọ ànkárá taa mú o torípé kò sẹ́ni tó tíì rọ̀ọ́ lóyè báyìí ṣùgbọ́n aṣọ yẹn kò yẹẹ́ rárá, ṣe ló dàbí ìgbà tí èèyàn wọ aṣọ sọ́rùn igi ọparun, tẹ́yin náà bá rí àrà táwa táà si nídìí ọ̀tẹ̀ fi ànkárá yẹn dá soro á gbee yín lọ, kódà òhun la tún fi rán aṣọ ìbòmú ni gbogbo ẹ̀ bá kúkú ṣe rẹ́gí, àṣé wàhálà rámpẹ́ a máa mú ẹ̀jẹ̀ èèyàn gbẹ!
Lai ṣaarẹ Adisa yọ bi abẹla ajoku kọda awọn ọmọọṣẹ rẹ gan ko ri tiẹ ro.	Láì ṣàárẹ̀ Àdìsá yọ́ bí àbẹ́là àjókù kọ́dà àwọn ọmọọṣẹ́ rẹ̀ gan kò rí tiẹ̀ rò.
Awọn Ọmọga, Jamiu ati Tayelolu ni wọn ṣe alabojuto bi gbogbo nnkan ṣe gun rege bi idodo ẹfọn.	Àwọn Ọmọ́ga, Jamiu àti Táyélolú ni wọ́n ṣe alábòjútó bí gbogbo nǹkan ṣe gún régé bí ìdodo ẹ̀fọn.
Ọlọgbọn ni babalọja wa tuntun, wọn ni ka ma fi iwa rẹ bẹẹ wo toripe a o le fẹ iru wọn ku lawujọ.	Ọlọ́gbọ́n ni bàbálọ́jà wa tuntun, wọ́n ní ká má fi ìwà rẹ̀ bẹ̀ẹ́ wò torípé̀ a ò lè fẹ́ irú wọn kù láwùjọ.
Alaaji Ọlọhungbẹbẹ gan ni wọn ranṣẹ pe Adisa nibi to wararo si afi bi ẹni pe o ti n reti ki wọn ranṣẹ soun tẹlẹ ṣe lo sare dọbalẹ siwaju babalọja to bẹrẹ sii bẹbẹ taanu taanu, ẹ woo aanu rẹ kọkọ ṣemi o, ṣugbọn ọmọkunrin naa ko ṣee ṣaanu jare, ko niwa bẹẹ ni ko lẹwa, o tun mọ bi wọn ṣe n da ina ọtẹ ṣugbọn ṣa o damiloju pe ko sẹni to maa fi ọkan tan kinni buruku rẹ mọ.	Àlàájì Ọlọ́hungbẹ́bẹ̀ gan ni wọ́n ránṣẹ́ pe Àdìsá níbi tó waráró sí àfi bí ẹni pé ó ti ń retí kí wọń ránṣẹ́ sóun tẹ́lẹ̀ ṣe ló sáré dọ̀bálẹ̀ síwájú bàbálọ́jà tó bẹ̀rẹ̀ síí bẹ̀bẹ̀ tàánú tàánú, ẹ wòó àánú rẹ̀ kọ́kọ́ ṣemí o, ṣùgbọ́n ọmọkùnrin náà kò ṣeé ṣàánú jàre, kò níwà bẹ́ẹ̀ ni kò lẹ́wà, ó tún mọ bí wọ́n ṣe ń dá iná ọ̀tẹ̀ ṣùgbọ́n ṣá ó dámilójú pé kò sẹ́ni tó máa fi ọkàn tan kinní burúkú rẹ̀ mọ́.
Bi Adisa ṣe n ba babalọja sọrọ ni Jamiu n sọ fun un pe ko sun sẹyin lati pa ofin korona mọ, ṣe mo ranti sọ fun un yin pe babalọja ti gba Jamiu gẹgẹ bi amugbalẹgbẹẹ rẹ ṣẹyin naa mọ pe ọmọburuku lọjọọre tiẹ.	Bí Àdìsá ṣe ń bá bàbálọ́jà sọ̀rọ̀ ni Jamiu ń sọ fún un pé kó sún sẹ́yìn láti pa òfin kòrónà mọ́, ṣé mo rántí sọ fún un yín pé bàbálọ́jà ti gba Jámíù gẹ́gẹ́ bí amúgbálẹ́gbẹ̀ẹ́ rẹ̀ ṣẹ́yin náà mọ̀ pé ọmọburúkú lọ́jọ́ọrè tiẹ̀.
Bi babalọja ṣe tete dariji Adisa yẹn ṣeni iyalọja diju patapata, wọn ni ọrọ rẹ ko ju bintin niwaju awọn mọ, mama sọ pe iku tii pani lọmọkunrin naa ati pe ṣeni igbesẹ iṣubu to gbe ṣi n bi awọn ninu toripe to ba jẹ pe o ri ọna lo ni, o daju pe iṣipopada maa ti de ba awọn bayii.	Bí bàbálọ́jà ṣe tètè dáríji Àdìsá yẹn ṣeni ìyálọ́jà dijú pátápátá, wọ́n ní ọ̀rọ̀ rẹ̀ kò ju bíntín níwájú àwọn mọ́, màmá sọ pé ikú tíi pani lọmọkùnrin náà àti pé ṣeni ìgbésẹ̀ ìṣubú tó gbé ṣì ń bí àwọn nínú torípé tó bá jẹ́ pé ó rí ọ̀nà lo ni, ó dájú pé ìṣípòpadà máa ti dé bá àwọn báyìí.
Pako bayii ni Adisa n ṣẹju bii maalu to kofiri ọbẹ ṣugbọn sibẹ ejo lọmọkunrin naa ko ṣee nu ẹnu fun.	Pàkò báyìí ní Àdìsá ń ṣẹ́jú bíi màálù tó kófìrí ọ̀bẹ ṣùgbọ́n síbẹ̀ ejò lọmọkùnrin náà kò ṣéé nu ẹnu fún.
O ṣe diẹ tawọn akolẹ ti wọ inu ọja gbẹyin bẹẹ ni iṣoro pọ lo koda, ibomu di tulaasi toripe beeyan ko bo imu nitori korona, irọ o yoo bo imu tori oorun ilẹ.	Ó ṣe díẹ̀ táwọn akólẹ̀ ti wọ inú ọjà gbẹ̀yìn bẹ́ẹ̀ ni ìṣòro pọ̀ lo kódà, ìbòmú di túláàsì torípé béèyàn kò bo imú nítorí kòrónà, irọ́ o yóò bo imú torí òórùn ilẹ̀.
Ṣugbọn lọwọ bayii Jamiu ni iṣoro Adisa toripe ko tiẹ fẹẹ ri i nitosi babalọja rara ni, wọn si tun ti sọ pe ko maa mojuto bi awọn akolẹ ṣe maa tete maa wa kọlẹ toripe iyẹn naa jẹ iṣoro kan lọtọ, ara awọn nnkan ti Adisa maa fi n ṣe ọkọ awọn ale rẹ niyẹn toripe owo igbẹ kii run ni bayii.	Ṣùgbọ́n lọ́wọ́ báyìí Jámíù ni ìṣòro Àdìsá torípé kò tiẹ̀ fẹ́ẹ́ ri i nítòsí bàbálọ́jà rárá ni, wọ́n sì tún ti sọ pé kó máa mójútó bí àwọn akólẹ̀ ṣe máa tètè máa wá kọ́lẹ̀ torípé ìyẹn náà jẹ́ ìṣòro kan lọ́tọ̀, ara àwọn nǹkan tí Àdìsá máa fi ń ṣe ọkọ àwọn àlè rẹ̀ nìyẹn torípé owó ìgbẹ́ kìí rùn ni báyìí.
Ija agba meji fẹẹ ṣẹlẹ o, Adisa n gbiyanju lati tun orukọ ara rẹ ṣe ninu iwe Alaaji Ọlọhungbẹbẹ ṣugbọn ọmọga yari o ni afi ka ranti owe adehun toripe gbogbo nnkan taa nilo lati mọ iru ti ọga oun n pa labẹnu loun tu sita toripe naa ipo rẹ gẹgẹ bi igbakeji ọlọpaa ọja loun fẹ.	Ìjà àgbà méjì fẹ́ẹ́ ṣẹlẹ̀ o, Àdìsá ń gbìyànjú láti tún orúkọ ara rẹ̀ ṣe nínú ìwé Àlàájì Ọlọhúngbẹ́bẹ̀ ṣùgbọ́n ọmọ́ga yarí ó ní àfi ká rántí òwe àdéhùn tóripé gbogbo nǹkan táa nílò láti mọ̀ irú ti ọ̀gá òun ń pa lábẹ́nú lòun tú síta torípé náà ipò rẹ̀ gẹ́gẹ́ bí igbákejì ọlọ́pàá ọjà lòuń fẹ́.
Ẹ gbọ ta lo maa fi inu tan Ọmọga to fi idi aṣiri Ọga rẹ hande.	Ẹ gbọ́ ta ló máa fi inú tán Ọmọ́ga tó fi ìdí àṣírí Ọ̀gá rẹ̀ hànde.
Emi o sọ fun un bẹẹ o, mo kan n roo ni ṣugbọn ọrọ naa gbero gidi.	Èmi ò sọ fún un bẹ́ẹ̀ o, mo kàn ń ròó ni ṣùgbọ́n ọ̀rọ̀ náà gbèrò gidi.
Nnkan de o, awọn Hausa ti wọn wa lọja lawọn naa fẹẹ yan olori to jẹ ẹya tiwọn, ẹru ma ti pe nile kẹ, ṣe ọga meji le wa ọkọ kan naa ni.	Nǹkan dé o, àwọn Hausa tí wọ́n wà lọ́jà láwọn náà fẹ́ẹ́ yan olórí tó jẹ́ ẹ̀yà tiwọn, ẹrú mà ti pé nílé kẹ̀, ṣé ọ̀gá méjì le wa ọkọ̀ kan náà ni.
Ọrọ naa kii ṣe awada o, wọn miini ẹ ni o ṣugbọn awa naa ti da esi lẹta wọn pada fun wọn.	Ọ̀rọ̀ náà kìí ṣe àwàdà o, wọ́n míìnì ẹ̀ ni ò ṣùgbọ́n àwa náà ti dá èsì lẹ́tà wọn padà fún wọn.
Adisa tiẹ faraya ṣe oun kuku gbọ hausa daadaa ni tiẹ.	Àdìsá tiẹ̀ faraya ṣé òun kúkú gbọ́ hausa dáadáa ní tiẹ̀.
Imu ẹlẹdẹ Adisa ma tun pada wọgba o.	Imú ẹlẹ́dẹ̀ Àdìsá mà tún padà wọgbà o.
Ta lo tọju kamẹra si Toolu Geeti Lẹkki?	Ta ló tọ́jú kámẹ́rà sí Tóólú Geètì Lẹ́kkí?
Gbogbo awọn gomina ilẹ Yoruba, atawọn minisita ilẹ Yoruba ti wọn wa si Eko lori ọrọ rogbodiyan to ṣẹlẹ lọsẹ to kọja yii ni wọn n bi ara wọn leere ohun kan.	Gbogbo àwọn gómìnà ilẹ̀ Yorùbá, àtàwọn mínísítà ilẹ̀ Yorùbá tí wọ́n wá sí Èkó lórí ọ̀rọ̀ rògbòdìyàn tó ṣẹlẹ̀ lọ́sẹ̀ tó kọjá yìí ni wọ́n ń bi ara wọn léèrè ohun kàn.
Ibeere ọhun ni pe ta lo tọju kamẹra si toolu geeti Lẹkki?	Ìbéèrè ọ̀hún ni pé ta ló tọ́jú kámẹ́rà sí tóólú geètì Lẹ́kkí?
Abẹwo ibi gbogbo tawọn janduku bajẹ lawọn gomina, atawọn minisita pẹlu awọn oniroyin lọ fun lọjọ naa, bi wọn ti de toolu geeti Lẹkki, ti wọn ṣayẹwo awọn ibi ti wọn bajẹ tan.	Àbẹ̀wò ibi gbogbo táwọn jàndùkú bàjẹ́ làwọn gómìnà, àtàwọn mínísítà pẹ̀lú àwọn oníròyìn lọ fún lọ́jọ́ náà, bí wọ́n ti dé tóólú geètì Lẹ́kkí, tí wọ́n ṣàyẹ̀wò àwọn ibi tí wọ́n bàjẹ́ tán.
Bi gomina ana niipinlẹ Eko, Babatunde Faṣọla ṣe de ibudo naa, ẹyin lo wa, lẹyin tawọn gomina atawọn yooku ti wọn jọ lọ kọja tan, lo ṣakiyesi kamẹra kan ti wọn fi pamọ, lo ba pe akiyesi awọn yooku rẹ si kamẹra naa.	Bí gómìnà àná níìpínlẹ̀ Èkó, Babátúndé Fáṣọlá ṣe dé ibùdó náà, ẹ̀yìn ló wà, lẹ́yìn táwọn gómìnà àtàwọn yóókù tí wọ́n jọ lọ kọjá tán, ló ṣàkíyèsí kámẹ́rà kan tí wọ́n fi pamọ́, ló bá pe àkíyèsí àwọn yóókù rẹ̀ sí kámẹ́rà náà.
Ṣugbọn ọkunrin amofin naa ko sọrọ pupọ, o kan nawọ si kamẹra naa ni.	Ṣùgbọ́n ọkùnrin amòfin náà kò sọ̀rọ̀ púpọ̀, ó kàn nawọ́ sí kámẹ́rà náà ni.
N lawọn eeyan ba n bi ara wọn leere pe ta lo tọju kamẹra si toolu geeti Lekki, ṣe awọn ọdọ ti wọn ṣewọde, ti wọn si n binu ni, abi awọn to gbagbe kamẹra wọn lasiko iwode.	N làwọn èèyàn bá ń bi ara wọn léèrè pé ta ló tọ́jú kámẹ́rà sí tóólú geètì Lékkí, ṣé àwọn ọ̀dọ́ tí wọ́n ṣèwọ́de, tí wọ́n sì ń bínú ni, àbí àwọn tó gbàgbé kámẹ́rà wọn lásìkò ìwóde.
Ṣe wọn dẹ kamẹra naa sibẹ ni, abi wọn gbagbe ẹ sibẹ?	Ṣé wọ́n dẹ kámẹ́rà náà síbẹ̀ ni, àbí wọ́n gbàgbé ẹ̀ síbẹ̀?
Ohun tawọn eeyan bi ara wọn leere niyi.	Ohun táwọn èèyàn bi ara wọn léèrè nìyí.
Ṣugbọn Aṣejere gbọ pe iwadii awọn ọtẹlẹmuyẹ ṣi n lọ lọwọ lati mọ ohun ti wọn fẹẹ fi kamẹra naa ṣe.	Ṣùgbọ́n Àṣejèrè gbọ́ pé ìwádìí àwọn ọ̀tẹlẹ̀múyẹ́ ṣì ń lọ lọ́wọ́ láti mọ ohun tí wọ́n fẹ́ẹ́ fi kámẹ́rà náà ṣe.
Bi ẹ ṣe le so nọmba idanimọ yin pọ mọ nọmba foonu ti ẹ n lo	Bí ẹ ṣe lè so nọ́ḿbà ìdánimọ̀ yín pọ̀ mọ́ nọ́ḿbà fóònù tí ẹ ń lò
Boya ẹ ti gbọ, ṣugbọn ti ẹ o ba ti i gbọ, ajọ to n ṣakoso ọrọ ibaraẹnisọrọ nilẹ wa Naijiria, iyẹn Nigerian Communications Commission (NCC) ti fun awọn ileeṣẹ ẹlẹrọ ibanisọrọ nilẹ wa ni gbendeke ọsẹ meji lati fofin de gbogbo awọn nọmba foonu ti wọn ba kọ lati so nọmba idanimọ wọn, eyi ti a mọ si National Identity Numbers (NIN) mọ nọmba foonu wọn, ko too di ọjọ to gbẹyin ninu oṣu yii, iyẹn ọjọ kọkandinlọgbọn, oṣu karun-un, ọdun yii.	Bóyá ẹ ti gbọ́, ṣùgbọ́n tí ẹ ò bá tí ì gbọ́, àjọ tó ń ṣàkóso ọ̀rọ̀ ìbáraẹnisọ̀rọ̀ nílẹ̀ wa Nàíjíríà, ìyẹn Nigerian Communications Commission (NCC) ti fún àwọn iléeṣẹ́ ẹlẹ́rọ ìbánisọ̀rọ̀ nílẹ̀ wa ni gbèndéke ọ̀sẹ̀ méjì láti fòfin de gbogbo àwọn nọ́ḿbà fóònù tí wọ́n bá kọ̀ láti so nọ́ḿbà ìdánimọ̀ wọn, èyí tí a mọ̀ sí National Identity Numbers (NIN) mọ nọ́ḿbà fóònù wọn, kó tóó di ọjọ́ to gbẹ̀yìn nínú oṣù yìí, ìyẹn ọjọ́ kọkàndínlọ́gbọ̀n, oṣù karùn-ún, ọdún yìí.
Fun awọn ti ko ba ti i lanfaani ati ṣe tiwọn, ọna ti ẹ le gba ṣe e niwọnyi:	Fún àwọn tí kò bá ti i lánfààní àti ṣe tiwọn, ọ̀nà tí ẹ lè gbà ṣe é nìwọ̀nyí:
Fun awọn to n lo MTN Ẹ tẹ *785# laarin iṣẹju aaya, o ti dohun niyẹn.	Fún àwọn tó ń lo MTN Ẹ tẹ *785# láàrín ìṣẹ́jú àáyá, ó ti dòhun nìyẹn.
Bẹẹ lẹ tun le kan si wọn lori https://mtnonline.	Bẹ́ẹ̀ lẹ tún le kàn sí wọn lórí https://mtnonline.
com/nim/ lati ori foonu tabi kọmputa yin.	com/nim/ láti orí fóònù tàbí kọ̀mpútà yín.
Ohun ti wọn maa beere lọwọ yin ni; nọmba idanimọ yin, iyẹn NIN, orukọ yin, nọmba foonu yin, NIN, ati adirẹsi email.	Ohun tí wọn máa béèrè lọ́wọ́ yín ni; nọ́ḿbà ìdánimọ̀ yín, ìyẹn NIN, orúkọ yín, nọ́ḿbà fóònù yín, NIN, àti àdírẹ́sì email.
Bi ẹ ba ti ṣe awọn nnkan wọnyi tan, ki ẹ fi ranṣẹ, ṣugbọn ki ẹ duro de esi lati ọdọ awọn ẹlẹrọ ibanisọrọ ti ẹ n lo naa.	Bí ẹ bá ti ṣe àwọn nǹkan wọ̀nyí tán, kí ẹ fi ránṣẹ́, ṣùgbọ́n kí ẹ dúró de èsì láti ọ̀dọ̀ àwọn ẹlẹ́rọ ìbánisọ̀rọ̀ tí ẹ̀ ń lò náà.
Fun awọn to n lo Airtel	Fún àwọn tó ń lo Airtel
Bi wọn ko ba tete da yin lohun, ẹ ni suuru, wọn a da yin lohun, tabi ki ẹ tun un ṣe.	Bí wọn kò bá tètè da yín lóhùn, ẹ ní sùúrù, wọ́n á dá yín lóhùn, tàbí kí ẹ tún un ṣe.
Bi ẹ ba n lọ Glo tabi 9mobile	Bí ẹ bá ń lọ Glo tàbí 9mobile
Ṣe le maa lọ sọdọ awọn ẹlẹrọ ibanisọrọ yii lọfiisi wọn, lati forukọsilẹ.	Ṣe le máa lọ sọ́dọ̀ àwọn ẹlẹ́rọ ìbánisọ̀rọ̀ yìí lọ́fíìsì wọn, láti forúkọsílẹ̀.
Bi ẹ ba ni iṣoro, yoo dara bi ẹ ba le kuku gba ọfiisi wọn lọ.	Bí ẹ bá ní ìṣòro, yóò dára bí ẹ bá le kúkú gba ọ́fíìsì wọn lọ.
Loootọ ọrọ ibalopọ la n sọ, ṣugbọn idile to ti daru fogoji ọdun, eto labalaba lo tun un ṣe	‘Lóòótọ́ ọ̀rọ̀ ìbálòpọ̀ là ń sọ, ṣùgbọ́n ìdílé tó ti dàrú fógójì ọdún, ètò labalábá ló tún ún ṣe’
Oluwatoyin Ohio Alegbe latọkun eto labalaba lori redio Bond FM, awọn tọkọ-tiyawo leto naa wa fun, wọn ti ba wa sọrọ nipa bi wọn ṣe n lo eto naa lati tun ọpọ idile to ti daru ṣe.	Olúwatóyìn Ohio Alegbé latọ́kùn ètò labalábá lórí rédíò Bond FM, àwọn tọkọ-tìyàwó lètò náà wà fún, wọ́n ti bá wa sọ̀rọ̀ nípa bí wọ́n ṣe ń lo ètò náà láti tún ọ̀pọ̀ ìdílé tó ti dàrú ṣe.
Ohun ti wọn sọ fun SINMISỌLA AJADI ree.	Ohun tí wọ́n sọ fún SINMISỌ́LÁ ÀJÀDÍ rèé.
Nipa mi	Nípa mi
Orukọ mi ni Oluwatoyin Ohio Alegbe, awọn eeyan maa n pe mi ni Labalaba.	Orúkọ mi ni Olúwatóyìn Ohio Alegbé, àwọn èèyàn máa ń pè mí ní Labalábá.
Sọrọsọrọ ni mi, mo si tun maa n ṣiṣẹ oge.	Sọ̀rọ̀sọ̀rọ̀ ni mí, mo sì tún máa ń ṣiṣẹ́ oge.
Ọdun 1992 ni mo jade ileewe giga nibi ti mo ti kẹkọọ nipa ibaraẹnisọrọ, iyẹn Mass Communications, ṣugbọn ọdun 1999 ni mo bẹrẹ iṣẹ iroyin gan-an lori tẹlifisan NTA.	Ọdún 1992 ni mo jáde iléèwé gíga níbi tí mo ti kẹ́kọ̀ọ́ nípa ìbáraẹnisọ̀rọ̀, ìyẹn Mass Communications, ṣùgbọ́n ọdún 1999 ni mo bẹ̀rẹ̀ iṣẹ́ ìròyìn gan-an lórí tẹlifísàn NTA.
Ọdun to kọja lo pe ogun ọdun ti mo ti wa lẹnu ẹ.	Ọdún tó kọjá ló pé ogún ọdún tí mo ti wà lẹ́nu ẹ̀.
Ohun to mu mi bẹrẹ eto labalaba	Ohun tó mú mi bẹ̀rẹ̀ ètò labalábá
Ọkan ninu awọn eto ti mo n ṣe lori tẹlifiṣan tẹlẹ ni mo pe ni Awọn obinrin fẹran ati maa sọrọ.	Ọkàn nínú àwọn ètò tí mo ń ṣe lórí tẹlifíṣàn tẹ́lẹ̀ ni mo pè ní “Àwọn obìnrin fẹ́ràn àti máa sọ̀rọ̀”.
Lara awọn abala to wa ninu eto ọhun lohun to ni i ṣe pẹlu ibalopọ, ṣugbọn awọn to n dari wa nigba naa ko fi taratara gba ti eto yẹn, nitori awọn ọrọ taa maa n sọ nibẹ.	Lára àwọn abala tó wà nínú ètò ọ̀hún lohun tó ní i ṣe pẹ̀lú ìbálòpọ̀, ṣùgbọ́n àwọn tó ń darí wa nígbà náà kò fi taratara gba ti ètò yẹn, nítorí àwọn ọ̀rọ̀ táa máa ń sọ níbẹ̀.
Eyi lo mu ka yi eto naa pada, bẹẹ la tun yi asiko rẹ pada si aṣalẹ.	Èyí ló mú ká yí ètò náà padà, bẹ́ẹ̀ la tún yí àsìkò rẹ̀ padà sí àṣálẹ́.
Eto naa tẹ siwaju, ṣugbọn a ri i pe ọpọ awọn to yẹ ko maa kopa n tiju, nitori ori tẹlifiṣan ni.	Ètò náà tẹ̀ síwájú, ṣùgbọ́n a rí i pé ọ̀pọ̀ àwọn tó yẹ kó máa kópa ń tijú, nítorí orí tẹlifíṣàn ni.
Ohun to mu wa bẹrẹ Yoruba niyẹn, ohun to mu wa de redio Bond niyẹn.	Ohun tó mú wa bẹ̀rẹ̀ Yorùbá nìyẹn, ohun tó mú wa dé rédíò Bond nìyẹn.
Nigba to tun ya, a wo o pe orukọ wo la fẹẹ fun eto yẹn, awọn kan so Odongunyan, awọn kan ni Lakukulala, ṣugbọn mo pe e ni Labalaba.	Nígbà tó tún yá, a wò ó pé orúkọ wo la fẹ́ẹ fún ètò yẹn, àwọn kàn so ‘Odóngúnyán, àwọn kàn ní Làkúkúlàlà’, ṣùgbọ́n mo pè é ní “Labalábá”.
Nitori kokoro to ni oniruuru awọ ni, bẹẹ si lọrọ igbeyawo jẹ.	Nítorí kòkòrò tó ní onírúurú àwọ̀ ni, bẹ́ẹ̀ sì lọ̀rọ̀ ìgbéyàwó jẹ́.
Idi taa fi n ṣeto labalaba lori redio	Ìdí táa fi ń ṣètò labalábá lórí rédíò
Ọpọ awọn tọkọ-tiyawo ni kii ṣe ibalopọ, koda lẹyin igbeyawo, ọpọ wọn kii tiẹ ṣe rara, ohun to faa ti ọpọ awọn ọkunrin fi n wo ita niyẹn.	Ọ̀pọ̀ àwọn tọkọ-tìyàwó ni kìí ṣe ìbálòpọ̀, kódà lẹ́yìn ìgbéyàwó, ọ̀pọ̀ wọn kìí tiẹ̀ ṣe rárá, ohun tó fàá tí ọ̀pọ̀ àwọn ọkùnrin fi ń wo ìta nìyẹn.
Nitori naa, a i si ibalopọ, abi a i loye ibalopọ laarin tọkọ-tiyawo lo maa n fa wahala ju.	Nítorí náà, à ì sí ìbálòpọ̀, àbí à í lóye ìbálòpọ̀ láàrin tọkọ-tìyàwó ló máa ń fa wàhálà ju.
Ni mo ṣe sọ pe ka kuku bẹrẹ si i ṣe nnkan nipa ẹ, boya taa ba bẹrẹ eto, awọn eeyan a bẹrẹ si i sọ ẹdun ọkan wọn sita gbangba.	Ni mo ṣe sọ pé ká kúkú bẹ̀rẹ̀ sí í ṣe nǹkan nípa ẹ̀, bóyá táa bá bẹ̀rẹ̀ ètò, àwọn èèyàn á bẹ̀rẹ̀ sí í sọ ẹ̀dùn ọkàn wọn síta gbangba.
Awọn ipenija ati aṣeyọri wa	Àwọn ìpèníjà àti àṣeyọrí wa
Nigba taa bẹrẹ, onisọkusọ ni wọn n pe wa lori redio, ṣugbọn o bẹrẹ si i mọ wọn lara, awọn naa bẹrẹ si i pe wa lorukọ.	Nígbà táa bẹ̀rẹ̀, onísọkúsọ ni wọ́n ń pè wá lórí rédíò, ṣùgbọ́n ó bẹ̀rẹ̀ sí í mọ́ wọn lára, àwọn náà bẹ̀rẹ̀ sí í pè wá lórúkọ.
Ọpọ nnkan rere si leto yii ti ṣe fawọn eeyan, tori ọpọ idile lo ti tunṣe, paapaa lati ẹka ibalopọ tọkọ-taya.	Ọ̀pọ̀ nǹkan rere sì lètò yìí ti ṣe fáwọn èèyàn, torí ọ̀pọ̀ ìdílé ló ti túnṣe, pàápàá láti ẹka ìbálòpọ̀ tọkọ-taya.
Fun apẹẹrẹ, o ni ọkunrin kan to waa ba wa to sọ pe fun ogoji ọdun lo fi ni idaamu ninu igbeyawo oun, ṣugbọn eto naa ti mu igba ọtun wọnu idile naa.	Fún àpẹẹrẹ, ó ní ọkùnrin kan tó wáá bá wa tó sọ pé fún ogójì ọdún ló fi ní ìdààmú nínú ìgbéyàwó òun, ṣùgbọ́n ètò náà ti mú ìgbà ọ̀tun wọnú ìdílé náà.
Bi ọrọ ibalopọ ba ti yanju laarin tọkọ taya, iyooku kekere ni.	Bí ọ̀rọ̀ ìbálòpọ̀ bá ti yanjú láàrin tọkọ taya, ìyóókù kékeré ni.
Iṣoro tọkọ-taya	Ìṣòro tọkọ-taya
Ko sohun meji ju pe ọpọ awọn tọkọ taya ni kii ba ara wọn sọrọ.	Kò sóhun méjì ju pé ọ̀pọ̀ àwọn tọkọ taya ni kìí bá ara wọn sọ̀rọ̀.
Wọn n sun ori bẹẹdi kan naa, ṣugbọn wọn o mọ inu ara wọn.	Wọ́n ń sun orí bẹ́ẹ̀dì kàn náà, ṣùgbọ́n wọn ò mọ inú ara wọn.
Nigba ti wọn ba wa gbe e sọkan ju, ni ẹjẹ riru ati aisan a wọle.	Nígbà tí wọ́n bá wá gbé e sọ́kàn jù, ni ẹ̀jẹ̀ ríru àti àisàn á wọlé.
Bakan naa ni igberaga laarin tọkọ-taya, a gbọdọ na tan funra wa.	Bákan náà ni ìgbéraga láàrin tọkọ-taya, a gbọdọ̀ nà tán fúnra wa.
Oju tawọn mọlẹbi mi fi n wo eto naa	Ojú táwọn mọ̀lẹ́bí mi fí ń wó ètò náà
Awọn mọlẹbi mi mọ ohun ti mo n ṣe, mo ti ṣalaye fun wọn, wọn si mọ.	Àwọn mọ̀lẹ́bí mi mọ ohun tí mo ń ṣe, mo ti ṣàlàyé fún wọn, wọ́n sì mọ̀.
Iṣẹ ti mo gba ni, wọn si n timilẹyin, wọn n gbaruku ti mi.	Iṣẹ́ tí mo gbà ni, wọ́n sì ń tìmílẹ́yìn, wọ́n ń gbárùkù tì mí.
Bẹẹ lawa naa ti n fomi la awọn ọrọ taa n sọ lori afẹfẹ, o ti yatọ si ti tẹlẹ.	Bẹ́ẹ̀ làwa náà ti ń fomi la àwọn ọ̀rọ̀ taa ń sọ lórí afẹ́fẹ́, ó ti yàtọ̀ sí ti tẹ́lẹ̀.
Imọran mi fawọn tọkọ-taya	Ìmọ̀ràn mí fáwọn tọkọ-taya
Ki wọn mọ inu ara wọn, ki wọn na tan sira wọn, ẹ jẹ ki a maa ba awọn ọkọ wa tabi aya wa sọ ohun ti a ba fẹ, bi ẹ ba ṣe fẹ ki wọn ba a yin ṣe e ni ki ẹ sọ fun wọn, bi a o ba sọrọ, toba ya, ibinu a wọle, kinni yẹn ko wa ni dun mọ, ohun to fa a tawọn mi in ko fi nifẹẹ aya tabi ọkọ wọn mọ niyẹn.	Kí wọn mọ inú ara wọn, kí wọ́n nà tán síra wọn, ẹ jẹ́ kí á máa bá àwọn ọkọ wa tàbí aya wa sọ ohun tí a bá fẹ́, bí ẹ bá ṣe fẹ́ kí wọ́n bá a yín ṣe é ni kí ẹ sọ fún wọn, bí a ò bá sọ̀rọ̀, tóbá yá, íbínú á wọlé, kinní yẹn kò wá ní dùn mọ́, ohun tó fà á táwọn mí ìn kò fi nífẹ̀ẹ́ aya tàbí ọkọ wọn mọ́ nìyẹn.
Nigba to ba ya, a a wa ri i pe ko si atunṣe mọ, eyi ko si yẹ ko ri bẹẹ.	Nígbà tó bá yá, á á wá rí i pé kò sí àtúnṣe mọ́, èyí kò sì yẹ kó rí bẹ́ẹ̀.
Ọba Akiolu ti pada saafin ẹ nIga Idunganran	Ọba Akiolú ti padà sáàfin ẹ̀ n’Íga Ìdúnganran
Olowo Eko, Ọba Rilwanu Arẹmu Oṣuọlale Akiolu I, ti pada saafin ni Iga Idunganran to wa ni Isalẹ Eko.	Olówó Èkó, Ọba Rilwanu Àrẹ̀mú Oṣùọlálé Akiolú I, ti padà sáàfin ní Ìga Ìdúnganran tó wà ní Ìsàlẹ̀ Èkó.
Oni ọjọ kinni, oṣu kinni, ọdun tuntun 2021 ni Akiolu pada si aafin.	Òní ọjọ́ kínní, oṣù kínní, ọdún tuntun 2021 ni Akiolú padà sí ààfin.
Tilu-tifọn ni Ọba Akiolu fi wọ aafin.	Tìlù-tìfọn ni Ọba Akiolú fi wọ ààfin.
Ohun taa gbọ ni pe ipẹbi ni wọn kọkọ gbe kabiyesi lọ, lati lọọ ṣe iwure tawọn agba ati iṣẹmbaye, eyi waye laaarọ.	Ohun taa gbọ́ ni pé ìpẹ̀bí ni wọ́n kọ́kọ́ gbé kábíyèsí lọ, láti lọọ ṣe ìwúre táwọn àgbà àti ìṣẹ̀mbáyé, èyí wáyé láàárọ̀.
Nigba to si di nnkan bii aago mẹta ọsan lawọn aafaa, atawọn musulumi waa ṣe adura fun baba naa ni aafin.	Nígbà tó sì di nǹkan bíi aago mẹ́ta ọ̀sán làwọn ààfáà, àtàwọn mùsùlùmí wáá ṣe àdúrà fún bàbá náà ní ààfin.
Lasiko ti iwọde ifẹhonu han tawọn ọdọ to waye ninu oṣu kẹwaa ọdun yii ni awọn janduku yawọ aafin kabiyesi nIga, wọn ba ọpọlọpọ dukia to wa laafin jẹ, bẹẹ ni wọn si tun ko ẹru aafin lọ.	Lásìkò tí ìwọ́de ìfẹ̀hónú hàn táwọn ọ̀dọ́ tó wáyé nínú oṣù kẹwàá ọdún yìí ni àwọn jàndùkú yawọ ààfin kábíyèsí n’Íga, wọ́n ba ọ̀pọ̀lọpọ̀ dúkìá tó wà láàfin jẹ́, bẹ́ẹ̀ ni wọ́n sì tún kó ẹrù ààfin lọ.
Kete tawọn janduku naa yawọ aafin ni awọn agbofinro ṣoja waa gbe kabiyesi jade kuro laafin, latigba naa lo si ti wa nile rẹ to wa ni Lẹkki, lEkoo.	Kété táwọn jàndùkú náà yawọ ààfin ni àwọn agbófinró ṣójà wáá gbé kábíyèsí jáde kúrò láàfin, látìgbà náà ló sì ti wà nílé rẹ̀ tó wà ní Lẹ́kkí, l’Ékòó.
Ọkan ninu awọn oloye ọba to ba Aṣejere sọrọ laipẹ sọ pe kii ṣe pe kabiyesi ko le pada si aafin, bo tiẹ jẹ pe awọn ti ṣe gbogbo etutu to yẹ kawọn ṣe, sibẹ atunṣe gbọdọ ba gbogbo awọn dukia tawọn janduku ba jẹ naa.	Ọ̀kan nínú àwọn olóyè ọba tó bá Àṣejèrè sọ̀rọ̀ láìpẹ́ sọ pé kìí ṣe pé kábíyèsí kò le padà sí ààfin, bó tiẹ̀ jẹ́ pé àwọn ti ṣe gbogbo ètùtù tó yẹ káwọn ṣe, síbẹ̀ àtúnṣe gbọdọ̀ bá gbogbo àwọn dúkìá táwọn jàndùkú bà jẹ́ náà.
Bo tiẹ jẹ pe atunṣe aafin Ọba ṣi n lọ lọwọ, ohun ti Aṣejere gbọ ni pe kabiyesi ti pada si aafin, ibẹ ni yoo si ti maa ṣe akoso rẹ lati asiko yii lọ.	Bó tiẹ̀ jẹ́ pé àtúnṣe ààfin Ọba ṣì ń lọ lọ́wọ́, ohun tí Àṣejèrè gbọ́ ni pé kábíyèsí ti padà sí ààfin, ibẹ̀ ni yóò sì ti máa ṣe àkóso rẹ̀ láti àsìkò yìí lọ.
Ọpẹ o!	Ọpẹ́ o!
Awọn olukọ Yunifasiti ti pada sẹnu iṣẹ	Àwọn olùkọ́ Yunifásitì ti padà sẹ́nu iṣẹ́
Ẹgbẹ awọn olukọ Yunifasiti ilẹ wa taa mọ si ASUU ti pada sẹnu iṣẹ wọn.	Ẹgbẹ́ àwọn olùkọ́ Yunifásitì ilẹ̀ wa táa mọ̀ sí ASUU ti padà sẹ́nu iṣẹ́ wọn.
Eyi waye lẹyin iyanṣẹlodi oṣu mẹsan-an ti wọn ti gunle, lati oṣu kẹta ọdun yii, iyẹn March.	Èyí wáyé lẹ́yìn ìyanṣẹ́lódì oṣù mẹ́sàn-án tí wọ́n ti gùnlé, láti oṣù kẹta ọdún yìí, ìyẹn March.
Biọdun Ogunyẹmi, Aarẹ ẹgbẹ naa lo sọ fun awọn oniroyin niluu Abuja, laaarọ Wẹsde yii.	Bíọ́dún Ògúnyẹmí, Ààrẹ ẹgbẹ́ náà ló sọ fún àwọn oníròyìn nílùú Àbújá, láàárọ̀ Wẹ́sde yìí.
O ni, ikede yii waye lẹyin toun ti fọrọ naa to awọn igbimọ to n ṣakoso ẹgbẹ awọn olukọ naa leti.	Ó ní, ìkéde yìí wáyé lẹ́yìn tóun ti fọ̀rọ̀ náà tó àwọn ìgbìmọ̀ tó ń ṣàkóso ẹgbẹ́ àwọn olùkọ́ náà létí.
Akeredolu ṣefilọlẹ ọja igbalode Ọbada lOkeigbo	Akérédolú ṣèfilọ́lẹ̀ ọjà ìgbàlódé Ọbádá l’Ókèigbó
Aya gomina ipinlẹ Ondo, Arabinrin Betty Anyanwu-Akeredolu ti ṣefilọlẹ ọja igbalode Ọbada to wa niluu Okeigbo, niipinlẹ naa.	Aya gómìnà ìpínlẹ̀ Òǹdó, Arábìnrin Betty Anyanwu-Akérédolú ti ṣèfilọ́lẹ̀ ọjà ìgbàlódé Ọbádá tó wà nílùú Òkèigbó, níìpínlẹ̀ náà.
Alaga kansu Ilẹoluuji/Okeigbo, Abilekọ Rebecca Taiwo Adeoyin lo tun ọja naa kọ, lẹyin ti ọpọ awọn nnkan ti bajẹ nibẹ.	Alága kánsù Ilẹ̀olúújì/Òkèigbó, Abilékọ Rebecca Táíwò Adéoyin ló tún ọjà náà kọ́, lẹ́yìn tí ọ̀pọ̀ àwọn nǹkan ti bàjẹ́ níbẹ̀.
Nibi ifilolẹ naa ni aya gomina ti rọ gbogbo awọn ọlọja to n ṣe karakata ninu ọja ọhun ki wọn ṣamulo rẹ daadaa, ki wọn si maa tọju rẹ loorekoore, ko ma ba a da bii ti bo ṣe wa tẹlẹ.	Níbi ìfilólẹ̀ náà ni aya gómìnà ti rọ gbogbo àwọn ọlọ́jà tó ń ṣe káràkátà nínú ọjà ọ̀hún kí wọ́n ṣàmúlò rẹ̀ dáadáa, kí wọ́n sì máa tọ́jú rẹ̀ lóòrèkóòrè, kó má ba à dà bíi ti bó ṣe wà tẹ́lẹ̀.
Bẹẹ lo si tun rọ wọn lati maa bọwọ fun awọn ofin to de arun Korona nigba gbogbo.	Bẹ́ẹ̀ ló sì tún rọ̀ wọ́n láti máa bọ̀wọ̀ fún àwọn òfin tó de àrùn Kòrónà nígbà gbogbo.
Ninu ọrọ tiẹ, alaga kansu naa, o ni; bo tiẹ jẹ pe ọrọ aje ko ṣe daadaa lasiko yii, sibẹ ijọba oun ti ṣe oju ọna Okepọtẹ/Lọta ti ko ju kilomita kan lọ.	Nínú ọ̀rọ̀ tiẹ̀, alága kánsù náà, ó ní; bó tiẹ̀ jẹ́ pé ọrọ̀ ajé kò ṣe dáadáa lásìkò yìí, síbẹ̀ ìjọba òun ti ṣe ojú ọ̀nà Òkepọ̀tẹ̀/Lọ́ta tí kò ju kìlómítà kan lọ.
Kaka ka pin owo ti a kọkọ ri lori orin Ọdun yii a tura, irinṣẹ orin ati bọọsi la fi ra  * Emi kii ba wọn bu olorin ẹmi ni temi, Ọlọrun ko fidajọ si wa lọwọ   Mama Faṣọyin	Kàkà ká pín owó tí a kọ́kọ́ rí lórí orin ‘Ọdún yìí á tura’, irinṣẹ́ orin àti bọ́ọ̀sì la fi rà  * Èmi kìí bá wọn bú olórin ẹ̀mí ní tèmi, Ọlọ́run kò fìdájọ́ sí wa lọ́wọ́  – Màmá Fáṣọyin
O le lọgbọn ọdun torin ọhun fi gba igbooro kan: Ọdun n lọ sopin, ati Ọdun yii a tura, koda titi di asiko yii lawọn eeyan si n gbọ ọ ti wọn tun n lo orin naa, ko fẹrẹ maa si ẹnikan ti ko mọ orin naa, paapaa nilẹ Yoruba, lai fi tẹsin ṣe.	Ó lé lọ́gbọ̀n ọdún tórin ọ̀hun fi gba ìgbooro kan: Ọdún ń lọ sópin, àti Ọdún yìí á tura, kódà títí di àsìkò yìí làwọn èèyàn sì ń gbọ́ ọ tí wọ́n tún ń lo orin náà, kò fẹ́rẹ̀ máà sí ẹnìkan tí kò mọ orin náà, pàápàá nílẹ̀ Yorùbá, láì fi tẹ̀sìn ṣe.
Laipẹ yii ni adari ẹgbẹ naa, Abilekọ Deborah Abimbọla Faṣọyin ṣọjọọbi ọgọrin ọdun.	Láìpẹ́ yìí ni adarí ẹgbẹ́ náà, Abilékọ Deborah Abímbọ́lá Fáṣọyin ṣọjọ́ọ̀bí ọgọ́rin ọdún.
Lati saami ayẹyẹ ọjọọbi yii, wọn ba TỌPẸ OLUKỌLE sọrọ nipa igbesi aye wọn, bi wọn ṣe ṣakooso ẹgbẹ obinrin rere lasiko naa, ati anfaani ti wọn ti ri lati ipasẹ awọn orin-ẹmi ti wọn ti ṣe lasiko naa.	Láti sààmì ayẹyẹ ọjọ́ọ̀bí yìí, wọ́n bá TỌ́PẸ́ OLÚKỌLÉ sọ̀rọ̀ nípa ìgbésí ayé wọn, bí wọ́n ṣe ṣàkóóso ẹgbẹ́ obìnrin rere lásìkò náà, àti ànfààní tí wọ́n ti rí láti ipasẹ̀ àwọn orin-ẹ̀mí tí wọ́n ti ṣe lásìkò náà.
Ohun ti wọn sọ ree.	Ohun tí wọ́n sọ rèé.
Ẹ jẹ ka mọ diẹ ninu ibẹrẹ yin, ko too di pe ẹ lọ sile ọkọ?	Ẹ jẹ́ ká mọ diẹ̀ nínú ìbẹ̀rẹ̀ yín, kó tóó di pé ẹ lọ sílé ọkọ?
Lẹyin ti mo pari ileewe modern ti mo bẹrẹ iṣẹ, mo kọṣẹ fun ọdun kan, mo si ṣiṣẹ fun ọdun mọkandinlogbon nileetaja ti wọn n pe ni Kingsway Stores.	Lẹ́yìn tí mo parí iléèwé modern tí mo bẹ̀rẹ̀ iṣẹ́, mo kọ́ṣẹ́ fún ọdún kan, mo sì ṣiṣẹ́ fún ọdún mọ́kàndínlógbòn níléètàjà tí wọ́n ń pè ní Kingsway Stores.
Ọdun 1968 ni mo bẹrẹ iṣẹ lEkoo.	Ọdún 1968 ni mo bẹ̀rẹ̀ iṣẹ́ l’Ékòó.
Ṣugbọn nigba ti mo lọ sile ọkọ, wọn gbe mi pada lọ siluu Ibadan lati lọọ bẹrẹ ẹka ileeṣẹ yẹn ti wọn ṣẹṣẹ ṣi nibẹ, awa la ṣi i.	Ṣùgbọ́n nígbà tí mo lọ sílé ọkọ, wọ́n gbé mi padà lọ sílùú Ìbàdàn láti lọọ bẹ̀rẹ̀ ẹka iléeṣẹ́ yẹn tí wọń ṣẹ̀ṣẹ̀ ṣí níbẹ̀, àwa la ṣí i.
Iru iṣẹ wo lẹ n ṣe nibẹ?	Irú iṣẹ́ wo lẹ̀ ń ṣe níbẹ̀?
Iṣẹ akọwe ni, ṣugbọn mo fẹyinti gẹgẹ bii manija lọdun 1986.	Iṣẹ́ akọ̀wé ni, ṣùgbọ́n mo fẹ̀yìntì gẹ́gẹ́ bíi máníjà lọ́dún 1986.
Ki lo mu ki ẹ pẹ nibẹ to bẹẹ yẹn?	Kí ló mú kí ẹ pẹ́ níbẹ̀ tó bẹ́ẹ́ yẹn?
Ọlọrun ni o.	Ọlọ́run ni ò.
Ọpọ awọn eeyan ni wọn le kuro lẹnu iṣẹ, awọn mi-in ṣalaisi.	Ọ̀pọ̀ àwọn èèyàn ni wọ́n lé kúrò lẹ́nu iṣẹ́, àwọn mí-ìn ṣaláìsí.
Ọlọrun lo gbe mi ro o.	Ọlọ́run ló gbé mi ró o.
Mi o ro pe tori mo tẹpa mọṣẹ o, tori ọpọ awọn eeyan lo tẹpa mọṣẹ ti awọn ọga ko ri iṣẹ wọn, ti wọn o si gba igbega lẹnu iṣẹ.	Mi ò rò pé torí mo tẹpá mọ́ṣẹ́ o, torí ọ̀pọ̀ àwọn èèyàn ló tẹpá mọ́ṣẹ́ tí àwọn ọ̀gá kò rí iṣẹ́ wọn, tí wọn ò sì gba ìgbéga lẹ́nu iṣẹ́.
Gẹgẹ bi ọdọbinrin to n ṣiṣẹ nileeṣẹ Kingsway, awọn okunrin a maa yọ yin lẹnu, bawo lẹ n ṣe n ṣe pẹlu awọn ọkunrin asiko naa?	Gẹ́gẹ́ bí ọ̀dọ́bìnrin tó ń ṣiṣẹ́ níléeṣẹ́ Kingsway, àwọn okùnrin á máa yọ yín lẹ́nu, báwo lẹ ń ṣe ń ṣe pẹ̀lú àwọn ọkùnrin àsìkò náà?
Ibi ti mo ti n bọ ni, ipilẹ mi ko gba mi laaye ati ṣeranu.	Ibi tí mo ti ń bọ̀ ni, ìpìlẹ̀ mi kò gbà mí láàyè àti ṣèranù.
Ọwọ lile lawọn ẹgbọn mi ti mo gbe ọdọ wọn fi mu mi.	Ọwọ́ líle làwọn ẹ̀gbọ́n mi tí mo gbé ọ̀dọ̀ wọn fi mú mi.
Mi o gbọdọ duro maa ba ọkunrin sọrọ; wọn a fẹẹ lu mi pa.	Mi ò gbọdọ̀ dúró máa bá ọkùnrin sọ̀rọ̀; wọ́n á fẹ́ẹ́ lù mí pa.
Bi mo ba ṣetan nibi iṣẹ, o dile ni.	Bí mo bá ṣetán níbi iṣẹ́, ó dilé ni.
Ẹru wa nigba naa, ibawi si wa.	Ẹ̀rù wà nígbà náà, ìbáwí sì wà.
Ohun to mu mi la akoko yẹn kọja niyẹn.	Ohun tó mú mi la àkókò yẹn kọjá nìyẹn.
Loootọ gẹgẹ bii ọdọmọde, mo ro pe wọn n fiya jẹ mi ni, koda ara oko lawọn ọrẹ mi maa n pe mi Ẹyin meloo lẹ wa ninu ẹgbẹ akọrin obinrin rere?	Lóòótọ́ gẹ́gẹ́ bíi ọ̀dọ́mọdé, mo rò pé wọ́n ń fìyà jẹ mí ni, kódà ará oko làwọn ọ̀rẹ́ mi máa ń pé mí Ẹ̀yin mélòó lẹ wà nínú ẹgbẹ́ akọrin obìnrin rere?
Bii ọgọrun-un ati meloo kan, ṣugbọn wọn din wa ku si mẹrinlelọgbọn, nigba to tun ya; a di mẹtadinlọgbọn.	Bíì ọgọ́rùn-ún àti mélòó kan, ṣùgbọ́n wọ́n dín wa kù sí mẹ́rìnlélọ́gbọ̀n, nígbà tó tún yá; a di mẹ́tàdínlọ́gbọ̀n.
Awọn kan ba ọkọ wọn lọ sibomii, awọn kan lọ siluu oyinbo lati lọọ tọju ọmọ ati ọmọ-ọmọ wọn.	Àwọn kan bá ọkọ wọn lọ síbòmíì, àwọn kan lọ sílùú òyìnbó láti lọọ tọ́jú ọmọ àti ọmọ-ọmọ wọn.
Ki lo gbe yin pada wa sEkoo, lẹyin ọpọlọpọ ọdun ti ẹ ti lo nIbadan?	Kí ló gbé yín padà wá s’Ékòó, lẹ́yìn ọ̀pọ̀lọpọ̀ ọdún tí ẹ ti lò n’Íbàdàn?
Eko ni gbogbo awọn ọmọ mi wa, nigba ti ọkan ninu wọn bimọ lọdun 2001 ni mo wa ba a tọmọ, ṣugbọn nigba to di ọdun 2002 ni gbogbo wọn ba kuku fohun ṣọkan pe ki n maa bọ lEkoo, ki n maa tẹ siwaju pẹlu iṣẹ mi nibi.	Èkó ni gbogbo àwọn ọmọ mì wà, nígbà tí ọ̀kan nínú wọn bímọ lọ́dún 2001 ni mo wá bá a tọ́mọ, ṣùgbọ́n nígbà tó di ọdún 2002 ni gbogbo wọn bá kúkú fohùn ṣọ̀kan pé kí ń máa bọ̀ l’Ékòó, ki n máa tẹ̀ síwájú pẹ̀lú iṣẹ́ mi níbí.
Ṣugbọn lẹyin awo orin kẹta ti a ṣe jade to gba igboro kan, ni makẹta ba pe wa, lo ba ni a lawọn owo kan gẹgẹ bi ẹtọ lati gba.	Ṣùgbọ́n lẹ́yìn àwo orin kẹta tí a ṣe jáde tó gba ìgboro kan, ni mákẹ́tà bá pè wá, ló bá ní a láwọn owó kan gẹ́gẹ́ bí ẹ̀tọ́ láti gbà.
O ya wa lẹnu gan an ni.	Ó yà wá lẹ́nu gan an ni.
A o gba owo yẹn o, nitori ile ọkọ ni gbogbo wa wa, ati pe gbogbo wa la ni iṣẹ ti a n ṣe.	A ò gba owó yẹn ò, nítorí ilé ọkọ ni gbogbo wá wà, àti pé gbogbo wa la ní íṣẹ́ tí à ń ṣe.
Idi keji ni pe o maa n wa sọkan wa pe owo nikan lo le tu ẹgbẹ wa ka.	Ìdí kejì ni pé ó máa ń wá sọ́kàn wa pé owó nìkan ló le tú ẹgbẹ́ wa ká.
N la ba sọ fun makẹta yẹn pe ko sọ owo yẹn di irinṣẹ orin ati ọkọ bọọsi ta o maa gbe kaakiri fun wa.	N la bá sọ fún mákẹ́tà yẹn pé kó sọ owó yẹn di irinṣẹ́ orin àti ọkọ̀ bọ́ọ̀sì ta ó máa gbé káàkiri fún wa.
A o fọwọ kan owo yẹn rara	A ò fọwọ́ kan owó yẹn rara
Ẹ jẹ ka sọrọ ti owo, njẹ awọn awo yii mowo wọle daadaa?	Ẹ jẹ́ ká sọ̀rọ̀ tí owó, ǹjẹ́ àwọn àwo yìí mówó wọlé dáadáa?
Nigba taa n ṣe orin yii nigba yẹn, ihinrere lo wa lọkan wa, a o ṣe e nitori owo, inu wa dun lasiko naa pe a lọna kan ti a n gba gbe ọrọ Ọlọrun jade, a o ronu owo rara.	Nígbà táa ń ṣe orin yìí nígbà yẹn, ìhìnrere ló wà lọ́kàn wa, a ò ṣe é nítorí owó, inú wa dùn lásìkò náà pé a lọ́nà kan tí à ń gbà gbé ọ̀rọ̀ Ọlọ́run jáde, a ò ronú owó rárá.
Ṣugbọn lẹyin awo orin kẹta ti a ṣe jade to gba igboro kan, ni makẹta ba pe wa, lo ba ni a lawọn owo kan gẹgẹ bi ẹtọ lati gba.	Ṣùgbọ́n lẹ́yìn àwo orin kẹta tí a ṣe jáde tó gba ìgboro kan, ni mákẹ́tà bá pè wá, ló bá ní a láwọn owó kan gẹ́gẹ́ bí ẹ̀tọ́ láti gbà.
O ya wa lẹnu gan an ni.	Ó yà wá lẹ́nu gan an ni.
A o gba owo yẹn o, nitori ile ọkọ ni gbogbo wa wa, ati pe gbogbo wa la ni iṣẹ ti a n ṣe.	A ò gba owó yẹn o, nítorí ilé ọkọ ni gbogbo wá wà, àti pé gbogbo wa la ní iṣẹ́ tí à ń ṣe.
Idi keji ni pe o maa n wa sọkan wa pe owo nikan lo le tu ẹgbẹ wa ka.	Ìdí kejì ni pé ó máa ń wa sọ́kàn wa pé owó nìkan ló le tú ẹgbẹ́ wa ká.
N la ba sọ fun makẹta yẹn pe ko sọ owo yẹn di irinṣẹ orin ati ọkọ bọọsi ta o maa gbe kaakiri fun wa.	N la bá sọ fún mákẹ́tà yẹn pé kó sọ owó yẹn dí irinṣẹ́ orin àti ọkọ̀ bọ́ọ̀sì ta ó máa gbé káàkiri fún wa.
A o fọwọ kan owo yẹn rara.	A ò fọwọ́ kan owó yẹn rárá.
Irinṣẹ to maa ran wa lọwọ lati ṣiṣẹ wa daadaa nikan la beere fun, a o gba owo nitori gbogbo igba ni wọn maa n pe wa si agbo ere.	Irinṣẹ́ tó máa ràn wá lọ́wọ́ láti ṣiṣẹ́ wa dáadáa nìkan la bèèrè fún, a ò gba owó nítorí gbogbo ìgbà ni wọ́n máa ń pè wá sí agbo eré.
Bi a ṣe n ṣiṣẹ wa niyẹn.	Bí a ṣe ń ṣiṣẹ́ wa nìyẹn.
Awọn ọdọmodebinrin lo maa n saaba ko ara wọn jọ ṣeru nnkan ti ẹ n ṣe yii, ki lo de to jẹ ẹyin agbalagba obinrin lẹ kora jọ nigba naa, ati pe bawo ni wọn ṣe yan yin gẹgẹ bii aṣaaju ẹgbẹ akọrin ọhun?	Àwọn ọ̀dọ́modébìnrin ló máa ń sáábà kó ara wọn jọ ṣerú nǹkan tí ẹ ń ṣe yìí, kí ló dé tó jẹ́ ẹ̀yin àgbàlagbà obìnrin lẹ kóra jọ nígbà náà, àti pé báwo ní wọ́n ṣe yàn yín gẹ́gẹ́ bíì aṣáájú ẹgbẹ́ akọrin ọ̀hún?
Kiki awọn ọmọ ijọ Apọsteli ti Kristi ti wọn n pe ni CAC ni wọn jẹ ọmọ ẹgbẹ yẹn.	Kìkì àwọn ọmọ ìjọ Àpọ́stélì ti Krístì tí wọ́n ń pè ní CAC ni wọ́n jẹ́ ọmọ ẹgbẹ́ yẹn.
Bi o ba ti jẹ ọmọ ijọ, anfaani wa fun iyawo rẹ lati jẹ ọmọ ẹgbẹ Good Women Choir, iyẹn ẹgbẹ akọrin obinrin rere.	Bí o bá ti jẹ́ ọmọ ìjọ, ànfààní wà fún ìyàwò rẹ̀ láti jẹ́ ọmọ ẹgbẹ́ Good Women Choir, ìyẹn ẹgbẹ́ akọrin obìnrin rere.
Wọn da ẹgbẹ yẹn silẹ ki a le maa kopa ninu ipagọ ọdọọdun ijọ naa ni.	Wọ́n dá ẹgbẹ́ yẹn sílẹ̀ kí á le máa kópa nínú ìpàgọ́ ọdọọdún ìjọ náà ni.
Ṣugbọn emi ti jẹ ọmọ akọrin ninu ijọ Anglican tẹlẹ.	Ṣùgbọ́n èmí ti jẹ́ ọmọ akọrin nínú ìjọ Anglican tẹ́lẹ̀.
Lọrọ kan ṣa, mo wa ninu awọn ọgọfa obinrin ti wọn yan, Ibadan ni wọn ti forukọ temi ṣọwọ.	Lọ́rọ̀ kan ṣá, mo wà nínú àwọn ọgọ́fà obìnrin tí wọń yàn, Ìbàdàn ni wọ́n ti forúkọ tèmi ṣọwọ́.
Ṣugbọn ohun to yamilẹnu ju ni bi wọn ṣe yan mi gẹgẹ bi ẹni to n dari ẹgbẹ naa, lasiko yẹn, tori mi o mọ ẹnikan; ko si sẹni to mọ mi.	Ṣùgbọ́n ohun tó yamilẹ́nu jù ni bí wọn ṣe yàn mí gẹ́gẹ́ bí ẹni tó ń darí ẹgbẹ́ náà, lásìkò yẹn, torí mi ò mọ ẹnìkan; kò sì sẹ́ni tó mọ̀ mí.
Awọn ẹtọ owo to yẹ ki ẹ maa gba, njẹ ẹ n ri i gba?	Àwọn ẹ̀tọ́ owó tó yẹ kí ẹ máa gbà, ǹjẹ́ ẹ ń rí i gbà?
Mo ti sọ bi a ṣe n ṣe e tẹlẹ.	Mo ti sọ bí a ṣe ń ṣe é tẹ́lẹ̀.
Ṣugbọn bayii, ti a ti bẹrẹ pada, nnkan to ba tọ si wa naa la maa pin laarin ara wa.	Ṣùgbọ́n báyìí, tí a ti bẹ̀rẹ̀ padà, nǹkan tó bá tọ́ sí wa náà la máa pín láàrín ara wa.
Nitori awọn ijọ kan si maa n pe wa lati waa korin fun wọn nibẹ.	Nítorí àwọn ìjọ kan sì máa ń pè wá láti wáá korin fún wọn níbẹ̀.
Lakootan, ki lẹ ri sọ si iru orin-ẹmi tawọn ọdọ ode oni n kọ, ki lohun ti wọn n ṣe ti ko dara?	Lákòótán, kí lẹ rí sọ sí irú orin-ẹ̀mí táwọn ọ̀dọ́ òde òní ń kọ, kí lohun tí wọn ń ṣe tí kò dára?
Emi kii tako ohunkohun teeyan ba fẹẹ ṣe.	Èmi kìí tako ohunkóhun téèyàn bá fẹ́ẹ́ ṣe.
Ẹni ba sọ pe olorin emi loun, bi Ọlọrun ṣe ran iwo le yatọ si bi Ọlọrun ṣe ran emi.	Ẹni bá sọ pé olórin èmí lòun, bí Ọlọ́run ṣe rán ìwo le yàtọ̀ sí bí Ọlọ́run ṣe rán èmi.
Boya Ọlọrun lo ran ẹni tọhun niṣẹ o, boya kii ṣe Ọlọrun; iyẹn kii ṣe ẹjọ temi, iyẹn ko kan mi rara.	Bóyá Ọlọ́run ló rán ẹni tọ̀hún níṣẹ́ o, bóyá kìí ṣe Ọlọ́run; ìyẹn kìí ṣe ẹjọ́ tèmi, ìyẹn kò kan mí rárá.
Alaga kansu Agbado Oke-Odo ṣabẹwo sawọn iṣẹ akanṣe	Alága kánsù Àgbàdo Òkè-Odò ṣàbẹ̀wò sáwọn iṣẹ́ àkànṣe
Alaga kansu tuntun taa ṣẹṣẹ ṣebura fun ni agbegbe idagbasoke Agbado Oke Odo, Ọnarebu David Ọladapọ Famuyiwa, pẹlu awọn ọmọileegbimọ aṣofin ati awọn ọga agba lẹnu iṣẹ ijọba ti ṣabewo si awọn iṣẹ akanṣe to n lọ lọwọ lagbegbe naa.	Alága kánsù tuntun táa ṣẹ̀ṣẹ̀ ṣèbúra fún ní àgbègbè ìdàgbàsókè Àgbàdo Òkè Odò, Ọnarébù David Ọládàpọ̀ Fámúyìwá, pẹ̀lú àwọn ọmọiléègbìmọ̀ aṣòfin àti àwọn ọ̀gá àgbà lẹ́nu iṣẹ́ ìjọba tí ṣàbèwò sí àwọn iṣẹ́ àkànṣe tó ń lọ lọ́wọ́ lágbègbè náà.
Awọn iṣẹ akanṣe to n lọ lọwọ ti awọn ọga lẹnu iṣẹ ijọba naa ṣabẹwo si ni koto idaminu to wa ni Samuel Ajakaye, iṣẹ omi ẹrọ ni adugbo Lawal, nIyana ipaja, iṣẹ koto idaminu adugbo Olori ni Abule Oki ati atunṣe ileewe alakọọbẹrẹ Aboru Primary School.	Àwọn iṣẹ́ àkànṣe tó ń lọ lọ́wọ́ tí àwọn ọ̀gá lẹ́nu iṣẹ́ ìjọba náà ṣàbẹ̀wò sí ni kòtò ìdaminù tó wà ní Samuel Àjàkáyé, iṣẹ́ omi ẹ̀rọ ní àdúgbò Lawal, n’Íyànà ìpájà, iṣẹ́ kòtò ìdaminù àdúgbò Olorì ní Abúlé Oki àti àtúnṣe iléèwé alákọ̀ọ́bẹ̀rẹ̀ Abòru Primary School.
Awọn iṣẹ akanṣe yooku ti alaga kansu ṣabẹwo si ni iṣẹ afara Aboru si adugbo Quadri, iṣẹ koto idaminu Yosa ni Aboru, ati atunṣe ileewe African Church primary school.	Àwọn iṣẹ́ àkànṣe yóòku tí alága kánsù ṣàbẹ̀wò sí ni iṣẹ́ afárá Abòru sí àdúgbò Quadri, iṣẹ́ kòtò ìdaminù Yosa ní Abòru, àti àtúnṣe iléèwé African Church primary school.
Famuyiwa ni, bo tiẹ jẹ pe Agbado Oke Odo ni kansu to tobi julọ ni gbogbo awọn ijọba ibilẹ to wa niipinlẹ Eko, o di dandan ki ijọba oun ṣamulo awọn owo to ba n wọle lọna to tọ.	Fámúyíwá ní, bó tiẹ̀ jẹ́ pé Àgbàdo Òkè Odò ni kánsù tò tóbi jùlọ ní gbogbo àwọn ìjọba ìbílẹ̀ tó wà níìpínlẹ̀ Èkó, ó di dandan kí ìjọba òun ṣàmúlò àwọn owó tó bá ń wọlé lọ́nà tó tọ́.
Bakan naa lo si tun rọ agbaṣẹṣe gbogbo to n ṣe awọn iṣẹ naa pe ki wọn tun ṣokoto wọn ṣe, nitori funra oun loun a maa waa ṣabẹwo lati mọ bawọn iṣẹ naa ṣe n lọ ati pe ibi ti o ba ku diẹ kaato loun maa tọka si fun wọn, kiṣẹ ọhun ba a le ba igba mu.	Bákan náà ló sì tún rọ agbaṣẹ́ṣe gbogbo tó ń ṣe àwọn iṣẹ́ náà pé kí wọ́n tún ṣòkòtò wọn ṣe, nítorí fúnra òun lòun á máa wáá ṣàbẹ̀wò láti mọ̀ báwọn iṣẹ́ náà ṣé ń lọ àti pé ibi tí ó bá kù díẹ̀ káàtó lóun máa tọ́ka sí fún wọn, kíṣẹ́ ọ̀hun ba a lè bá ìgbà mu.
Ọmọ Eko ni mi, mi o ni gba kẹnikan waa fidọti ba ilu mi jẹ  Iyalọja Jẹnẹra Amuwo, Ọpẹlẹngẹ	Ọmọ Èkó ni mí, mi ò ní gba kẹ́nìkan wáá fìdọ̀tí ba ìlú mi jẹ́ – Ìyálọ́jà Jẹ́nẹ́rà Amúwò, Ọ̀pẹ́lẹ́ńgẹ́
Oluwatoyin Mathnuel	Olúwatóyìn Mathnuel
Aṣejere: Ẹ ku ọrọ aje ma, ẹ darukọ yin fun wa lẹkun-un-rẹrẹ	Àṣejèrè: Ẹ kú ọrọ̀ ajé mà, ẹ dárúkọ yín fún wa lẹ́kùn-ún-rẹ́rẹ́
Ọpẹlẹngẹ: Alaaja Osenatu Adebayọ, Iyalọja Jẹnẹra Amuwo ati Iyaọja Ọpẹoluwa Festac 2nd Gate.	Ọ̀pẹ́lẹ́ńgẹ́: Àláájà Òsénátù Adébáyọ̀, Ìyálọ́jà Jẹ́nẹ́rà Amúwò àti Ìyáọjà Ọpẹ́olúwa Festac 2nd Gate.
Aṣejere: Gẹgẹ bi Iyaọja, lati igba wo lẹ ti bẹrẹ?	Àṣejèrè: Gẹ́gẹ́ bí Ìyáọjà, láti ìgbà wo lẹ ti bẹ̀rẹ̀?
Ọpẹlẹngẹ: Lati ọdun 1977 la ti bẹrẹ, ọja Agboju yii ni mo ti bẹrẹ, mo n ta eelo ọbẹ, mo n ta oriṣiiriṣii ọja bii eedu, ẹja, adiẹ, tọki ati bẹẹ bẹẹ lọ.	Ọ̀pẹ́lẹ́ngẹ́: Láti ọdún 1977 la ti bẹ̀rẹ̀, ọjà Agbójú yìí ni mo ti bẹ̀rẹ̀, mo ń ta èèlò ọbẹ̀, mo ń ta oríṣìíríṣìí ọjà bíi èédú, ẹja, adìẹ, tọ́kì àti bẹ́ẹ̀ bẹ́ẹ̀ lọ.
Aṣejere: Gẹgẹ bi Iya ọja, kin ni awọn ipenija yin ninu ọja?	Àṣejèrè: Gẹ́gẹ́ bí Ìyá ọ́jà, kín ni àwọn ìpèníjà yín nínú ọjà?
Ọpẹlẹngẹ: A dupẹ fun Ọlọrun Ọba, nitori pe eniyan ko le rin ki ori ma mi, awọn ipenija pọ ṣugbọn a n dupẹ pe eyi to ṣe julọ nijọba ti n ba wa mojuto, tori tẹlẹ-tẹlẹ kiki pako ni wọn fi kọ isọ wa, ṣugbọn bayii bulọọku ni, ijọba n ba wa kọ ọ lọwọ, ti kii ba ṣe opo ina ti wọn n ri mọlẹ, iṣẹ kikọ ọja yii iba ti de ibi kan, ṣugbọn laipẹ, iṣẹ tun maa tẹ siwaju.	Ọ̀pẹ́lẹ́ngẹ́: A dúpẹ́ fún Ọlọ́run Ọba, nítorí pé ènìyàn kò le rìn kí orí má mì, àwọn ìpèníjà pọ̀ ṣùgbọ́n a ń dúpẹ́ pé èyí tó ṣe jùlọ nìjọba ti ń bá wa mójútó, torí tẹ́lẹ̀-tẹ́lẹ̀ kìkì pákó ni wọ́n fi kọ́ ìsọ̀ wa, ṣùgbọ́n báyìí búlọ́ọ̀kù ni, ìjọba ń bá wa kọ́ ọ lọ́wọ́, tí kìí bá ṣe òpó iná tí wọ́n ń rì mọ́lẹ̀, iṣẹ́ kíkọ́ ọjà yìí ìbá ti dé ibì kan, ṣùgbọ́n láìpẹ́, iṣẹ́ tún máa tẹ̀ síwájú.
Aṣejere: Iya ọja, kin ni ẹ ri sọ si omi to n ṣan kiri inu ọja yii?	Àṣejèrè: Ìyá ọ́jà, kín ni ẹ rí sọ sí omi tó ń ṣàn kiri inú ọjà yìí?
Ọpẹlẹngẹ: Ẹ ṣe e!	Ọ̀pẹ́lẹ́ngẹ́: Ẹ ṣé é!
Laakọkọ, asiko ojo la wa yii, ẹẹkeji ni pe, ilẹ omi ni gbogbo ibi, koto omi ti ẹ n wo yẹn, wọn la a lọ ja si Mile 2 ni, nitori pe o ti di pa, wọn ṣẹṣẹ n la a ni pẹlu katapila, ijọba ti n ba wa la koto odo naa, wọn dẹ ti fẹẹ la a de First Gate.	Láàkọ́kọ́, àsìkò òjò la wà yìí, ẹ̀ẹ̀kejì ni pé, ilẹ̀ omi ni gbogbo ibí, kòtò omi tí ẹ ń wò yẹn, wọ́n là á lọ já sí Mile 2 ni, nítorí pé ó ti dí pa, wọ́n ṣẹ̀ṣẹ̀ ń là á ni pẹ̀lú katapílà, ìjọba tí ń bá wa la kòtò odò náà, wọ́n dẹ̀ ti fẹ́ẹ́ là á dé First Gate.
Aṣejere: Iyẹn ni pe, ẹ mọ riri ijọba lọja Amuwo/Festac?	Àṣejèrè: Ìyẹn ni pé, ẹ mọ rírì ìjọba lọ́jà Àmúwò/Festac?
Ọpẹlẹngẹ: Haa, a mọ riri ijoba o o!	Ọ̀pẹ́lẹ́ngẹ́: Háà, a mọ rírì ìjoba o o!
Nipa ti arun Korona yii ni mo fi mọ pe ijọba tubọ nifẹẹ araalu ju bi a ṣe lero lọ, nitori ijọba gbiyanju lọpọlọpọ, gbogbo wa la ri ohun to n ṣẹlẹ kaakiri nilẹ okeere, ṣugbọn ijọba pa kiti mọra, wọn daabobo awa araalu lọwọ iku ati aisan buburu yii, ọpọ lo n sọ pe irọ ni ko si Koro; ṣugbọn ijọba jẹ ko ye wa pe Koro wa nipa bi wọn ṣe pa gbogbo awa araalu mọ ninu ewu.	Nípa ti àrùn Kòrónà yìí ni mo fi mọ̀ pé ìjọba túbọ̀ nífẹ̀ẹ́ aráàlú ju bí a ṣe lérò lọ, nítorí ìjọba gbìyànjú lọ́pọ̀lọpọ̀, gbogbo wa la rí ohun tó ń ṣẹlẹ̀ káàkiri nílẹ̀ òkèèrè, ṣùgbọ́n ìjọba pa kítí mọ́ra, wọ́n dáàbòbò àwa aráàlú lọ́wọ́ ikú àti àìsàn búburú yìí, ọ̀pọ̀ ló ń sọ pé irọ́ ni kò sí Kòró; ṣùgbọ́n ìjọba jẹ́ kó yé wa pé Kòró wà nípa bí wọ́n ṣe pa gbogbo àwa aráàlú mọ́ nínú ewu.
Aṣejere: Lori ọrọ arun Korona ti ẹ darukọ yii, bawo lẹ ṣe n ṣe e pẹlu awọn ara ọja ati onibaara?	Àṣejèrè: Lórí ọ̀rọ̀ àrùn Kòrónà tí ẹ dárúkọ yìí, báwo lẹ ṣe ń ṣe é pẹ̀lú àwọn ará ọjà àti oníbàárà?
Ọpẹlẹngẹ: Haa!	Ọ̀pẹ́lẹ́ngẹ́: Háà!
Lonii bayii, awọn eleelo ọbẹ lo maa n ta ọja, ni Mọnde awọn alaṣọ lo maa wa lọja, Tusde awọn olounjẹ lo maa wa lọja ati bẹẹ bẹẹ lọ.	Lónìí báyìí, àwọn eléèlò ọbẹ̀ ló máa ń ta ọjà, ní Mọ́ńdè àwọn aláṣọ ló máa wà lọ́jà, Túsde àwọn olóuńjẹ ló máa wà lọ́jà àti bẹ́ẹ̀ bẹ́ẹ̀ lọ.
Ike omi agba nla wa lati fi fọ ọwọ pẹlu ọṣẹ ati apa-kokoro, ẹlomiiran a lohun ko fọwọ, awọn ọlọpaa ọja; wọn a tẹ sanitiser si i lọwọ, ẹlomiiran dẹ ma loun gbe sanitiser wa latile, ohun to da mi loju ni pe lai si ibomu tabi fọwọ, awa ko ni taja fẹnikẹni lọja Festac.	Ike omi àgbá ńlá wà láti fi fọ ọwọ́ pẹ̀lú ọṣẹ àti apa-kòkòrò, ẹlòmííràn á lóhun kò fọwọ́, àwọn ọlọ́pàá ọjá; wọ́n á tẹ sanitiser sí i lọ́wọ́, ẹlòmííràn dẹ̀ ma lóun gbé sanitiser wá látilé, ohun tó dá mi lójú ni pé láì sí ìbomú tàbí fọwọ́, àwa kò ní tajà fẹ́nikẹ́ni lọ́jà Festac.
Ẹ wo gbogbo awọn ẹlẹrọ ata, ṣe ẹ ri pe wọn bo imu wọn, ṣe ẹ ri i pe emi naa bomu mi, awọn onibaara mi-in lagidi, ṣugbọn nigba ti a ti ṣe e fun eniyan bii meji, mẹta gbogbo wọn ti gba pe; a ni lati gbọrọ sofin ati aṣẹ ijọba.	Ẹ wo gbogbo àwọn ẹlẹ́rọ ata, ṣé ẹ rí pé wọ́n bo imú wọn, ṣé ẹ rí i pé èmi náà bomú mi, àwọn oníbàárà mí-ìn lágídí, ṣùgbọ́n nígbà tí a ti ṣe é fún ènìyàn bíi méjì, mẹ́ta gbogbo wọn ti gbà pé; a ní láti gbọ́rọ̀ sófin àti àṣẹ ìjọba.
Aṣejere: Bawo ni ibaṣepọ aarin ẹyin ati awọn kansu, iyẹn ijọba ibilẹ?	Àṣejèrè: Báwo ni ìbáṣepọ̀ àarín ẹ̀yìn àti àwọn kánsù, ìyẹn ìjọba ìbílẹ̀?
Ọpẹlẹngẹ: Ibaṣepọ to danmọran wa laarin awa atijọba ibilẹ, ko sija bẹẹ ni ko si ita, ohun ti wọn ba pe wa si laa n gbọ, ohun ti kansu ko ba pe wa si, awa ara ọja ko ni da si i, a jọ maa n ṣe mitini ṣugbọn lati igba Koro yii, ko sohun to jọ ipade kan laarin awa atijọba ibilẹ.	Ọ̀pẹ́lẹ́ngẹ́: Ìbáṣepọ̀ tó dánmọ́rán wà láàrin àwa àtìjọba ìbílẹ̀, kò síjà bẹ́ẹ̀ ni kò sí ìta, ohun tí wọ́n bá pè wá sí làà ń gbọ́, ohun tí kánsù kò bá pè wà sì, àwa ará ọjà kò ní dá sí i, a jọ máa ń ṣe mítìnì ṣùgbọ́n láti ìgbà Kòró yìí, kò sóhun tó jọ ìpàdé kan láàrin awà àtìjọba ìbílẹ̀.
A n dupẹ pe ogun Korona ti Ọlọrun Ọba ti ṣẹ ko ni i gberi mọ, gbogbo awọn ti ibi Korona yii de ba, ki Ọlọrun bawa tu wọn ninu, a o ni ri ibi lorilẹ-ede wa ati niipinlẹ Eko lapapọ.	A ń dúpẹ́ pé ògùn Kòrónà tí Ọlọ́run Ọba ti ṣẹ́ kò ní í gbérí mọ́, gbogbo àwọn tí ibi Kòrónà yìí dé bá, kí Ọlọ́run báwa tù wọ́n nínú, a ò ní rí ibi lórílẹ̀-èdè wa àti níìpínlẹ̀ Èkó lápapọ̀.
Amin	Àmín
Aṣejere: Awọn nnkan wo ni wọn tun maa n ta ninu ọja Amuwo Agboju?	Àṣejèrè: Àwọn nǹkan wo ni wọ́n tún máa ń tà nínú ọjà Àmúwó Agbójú?
Ọpẹlẹngẹ: Ko si nnkan ti a ki i ta ninu ọja wa, ẹran, aṣọ, ohun ti ẹnu n jẹ to ṣara loore, ati bẹẹ bẹẹ lọ.	Ọ̀pẹ́lẹ́ngẹ́: Kò sí nǹkan tí a kì í tà nínú ọjà wa, ẹran, aṣọ, ohun tí ẹnu ń jẹ tó ṣara lóore, àti bẹ́ẹ̀ bẹ́ẹ̀ lọ.
Eeyan nikan ni a kii ta ninu ọja wa o, bẹẹ a kii ta igbo, ogogoro tabi ọti lile nitori ohun ti eeyan kii mu, wọn ko gbọdọ maa taa lọja ẹ, bo ṣe jẹ niyẹn.	Èèyàn nìkan ni à kìí tà nínú ọjà wa ò, bẹ́ẹ̀ a kìí ta igbó, ògógóró tàbí ọtí líle nítorí ohun tí èèyàn kìí mu, wọn kò gbọdọ̀ máa tàá lọ́jà ẹ, bó ṣe jẹ́ nìyẹn.
Aṣejere: Laakotan Iyaọja, imọran yin fawọn ara ọja ni asiko arun Korona yii?	Àṣejèrè: Láàkótán Ìyáọjà, ìmọ̀ràn yín fáwọn ará ọjà ní àsìkò àrùn Kòrónà yìí?
Ọpẹlẹngẹ: Imọran mi fawọn ọlọja mi gẹgẹ bi mo ṣe maa n sọ, ti mo dẹ ṣe maa n lọ kaakiri inu ọja pe ki onikaluku bo imu, ti kii ba ṣe ojo to rọ lonii yii, mo maa lọ kaakiri inu ọja ni, iwọ ti o o ba bo imu, ẹẹdẹgbẹta naira ni faini onitọhun, nigba ti mo ti ṣe e fawọn ọmọ ọja bii meloo kan, kaluku mọ iwọn ara wọn, ibomu yii ṣe pataki.	Ọ̀pẹ́lẹ́ngẹ́: Ìmọ̀ràn mí fáwọn ọlọ́jà mí gẹ́gẹ́ bí mo ṣe máa ń sọ, tí mo dẹ̀ ṣe máa ń lọ káàkiri inú ọjà pé kí oníkálukú bo imú, tí kìí bá ṣe òjò tó rọ̀ lónìi yìí, mo máa lọ káàkiri inú ọjà ni, ìwọ tí o ò bà bó imú, ẹ̀ẹ́dẹ́gbẹ̀ta náírà ni fáìnì onítọ̀hún, nígbà tí mo ti ṣe é fáwọn ọmọ ọjà bíi mélòó kan, kálukú mọ ìwọ̀n ara wọn, ìbòmú yìí ṣe pàtàkì.
Mo n dupẹ lọwọ iya wa; Alaaja Fọlaṣade Tinubu-Ojo nitori ọfẹ ni wọn ko o fun awa ara ọja, nigba ti ko dẹ to, mo tun ni ka ran si i, nitori naa ko si ẹnikankan to maa loun ko ni ibomu laarin ọja, ohun ti ijọba ba ni ka ṣe, ka ṣe e fun anfaani ati ilera gbogbo wa naa ni.	Mo ń dúpẹ́ lọ́wọ́ ìyá wa; Àlàájà Fọláṣadé Tinúbú-Òjó nítorí ọ̀fẹ́ ni wọ́n kó o fún àwa ará ọjà, nígbà tí kò dẹ̀ tó, mo tún ní ká rán sí i, nítorí náà kò sí ẹnìkankan tó máa lóun kò ní ìbòmú láàrin ọjà, ohun tí ìjọba bá ní ká ṣe, ká ṣe é fún àǹfààní àti ìlera gbogbo wa náà ni.
Ijọba ko ni ẹnikankan lara, ayafi ẹni ba maa ni ara ẹ lara lo ku, ko si inira kankan ninu ọja Ọpẹoluwa 2nd Gate.	Ìjọba kò ni ẹnìkankan lára, àyàfi ẹní bá máa ni ara ẹ̀ lára ló kù, kò sí ìnira kankan nínú ọjà Ọpẹ́olúwa 2nd Gate.
Imọtoto kẹdẹ ree; ninu ọja wa, o bori arun mọlẹ bi ọyẹ ṣe maa n bori ooru, bo ti lẹ jẹ pe ijọba n kọ ọ lọwọ, sibẹ gbogbo ọjọ Tọsde ati gbogbo igba niwaju isọ too ti n taja gbọdọ mọ toni-toni.	Ìmọ́tótó kẹ̀dẹ̀ rèé; nínú ọjà wa, ó borí àrùn mọ́lẹ̀ bí ọyẹ́ ṣe máa ń borí ooru, bó ti lẹ̀ jẹ́ pé ìjọba ń kọ́ ọ lọ́wọ́, síbẹ̀ gbogbo ọjọ́ Tọ́sde àti gbogbo ìgbà níwájú ìsọ̀ tóo ti ń tajà gbọdọ̀ mọ́ tóní-tóní.
Ẹ wo o, apẹẹrẹ kan niyẹn(iya ọja nawọ sẹnikan), o ṣẹṣẹ gba isọ ẹ niyẹn, o  n lọọ daa nu, wọn ko gbọdọ fimi jẹ oye awodi ki n ma le gbe adiẹ, ọmọ Eko ni mi, a fẹran imọtoto, nitori naa ilu mi ati ibi ti mo jẹ olori si ko gbọdọ bajẹ.	Ẹ wo o, àpẹẹrẹ kan nìyẹn(ìyá ọjà nawọ́ sẹ́nìkan), ó ṣẹ̀ṣẹ̀ gba ìsọ̀ ẹ̀ nìyẹn, ó  ń lọọ dàá nù, wọn kò gbọdọ̀ fimí jẹ oyè àwòdì ki ń ma lè gbé adìẹ, ọmọ Èkó ni mí, a fẹ́ràn ìmọ́tótó, nítorí náà ìlú mi àti ibi tí mo jẹ olórí sí kò gbọdọ̀ bàjẹ́.
Idi ti mo fi gba lati ṣe aṣoju ileeṣẹ itel	Ìdí tí mo fi gbà láti ṣe aṣojú iléeṣẹ́ itel
Ọlamide Adedeji tawọn ololufẹ rẹ maa n pe ni Badoo ti di aṣoju ileeṣẹ to n ṣe tẹlifoonu nni ti a mọ si itel.	Ọlámídé Adedèjì táwọn olólùfẹ́ rẹ̀ máa ń pè ní Bàdóò ti di aṣojú iléeṣẹ́ tó ń ṣe tẹlifóònù nnì tí a mọ̀ sí itel.
Ọkan ninu awọn ileeṣẹ to n ṣe foonu alaagbeka ni ileeṣẹ itel yii.	Ọ̀kan nínú àwọn iléeṣẹ́ tó ń ṣe fóònù aláágbéká ní iléeṣẹ́ itel yìí.
Oni, ọjọ kejilelogun, oṣu karun-un la gbọ pe Ọlamide di aṣoju ileeṣẹ ọhun lati maa ba wọn polowo ọja naa.	Òní, ọjọ́ kejìlélógún, oṣù karùn-ún la gbọ́ pé Ọlámídé di aṣojú iléeṣẹ́ ọ̀hún láti máa bá wọn polówó ọjà náà.
Nigba to n ṣalaye idi to fi darapọ mọ ileeṣẹ ọhun gẹgẹ bii aṣoju wọn, Ọlamide ni, oun ri i pe ileeṣẹ naa gbagbọ ninu awọn mẹkunnu, ati pe wọn gba pe o ṣee ṣe feeyan lati dide latinu ẹrọfọ lọ sibi giga.	Nígbà tó ń ṣàlàyé ìdí tó fi darapọ̀ mọ́ iléeṣẹ́ ọ̀hún gẹ́gẹ́ bíi aṣojú wọn, Ọlámídé ní, òun rí i pé iléeṣẹ́ náà gbàgbọ́ nínú àwọn mẹ̀kúnnù, àti pé wọ́n gbà pé ó ṣeé ṣe féèyàn láti dìde látinú ẹrọ̀fọ̀ lọ síbi gíga.
Ọlamide ti awọn eeyan maa n pe lọmọ Bariga nitori ibẹ ni wọn bi i si lọdun 1989 tun sọ pe, oun ṣetan lati ṣe aṣoju ileeṣẹ naa daadaa, o ni ajọṣepọ awọn mejeeji yoo da bii ti ọba ni.	Ọlámídé tí àwọn èèyàn máa ń pé lọ́mọ Bàrígà nítorí ibẹ̀ ni wọ́n bí i sí lọ́dún 1989 tún sọ pé, òun ṣetán láti ṣe aṣojú iléeṣẹ́ náà dáadáa, ó ní àjọṣepọ̀ àwọn méjèèjì yóò dà bíi ti ọba ni.
Bakan naa lo tun rọ awọn ọrẹ ati ololufẹẹ rẹ lati maa reti ohun rere to maa tẹyin ajọṣepọ oun ati ileeṣẹ itel jade wa.	Bákan náà ló tún rọ àwọn ọ̀rẹ́ àti olólùfẹ́ẹ rẹ̀ láti máa retí ohun rere tó máa tẹ̀yìn àjọṣepọ̀ òun àti iléeṣẹ́ itel jáde wá.
AWORAN: Papa iṣere fawọn ọdọ ti Sanwo-Olu kọ si Abẹsan	ÀWÒRÁN: Pápá ìṣeré fáwọn ọ̀dọ́ tí Sanwó-Olú kọ́ sí Àbẹ̀sán
FỌTO IHOHO: Wọn lounjẹ ọmọ Ẹniọla Badmus ti dẹnukọlẹ, lo ba n gbe wọn ṣepe	FỌTO IHOHO: Wọ́n lóuńjẹ ọmọ Ẹniọlá Badmus ti dẹnukọlẹ̀, ló bá ń gbé wọn ṣépè
Ọkan ninu awọn gbajumọ onitaita ilẹ wa, to n ṣere Yoruba ati oyinbo ti gbe aworan rẹ nibi to ti ṣira sihoho sita, lawọn eeyan ba bẹrẹ si i sọrọ buruku si i.	Ọ̀kan nínú àwọn gbajúmọ̀ onítáítà ilẹ̀ wa, tó ń ṣeré Yorùbá àti òyìnbó ti gbé àwòrán rẹ̀ níbi tó ti ṣíra síhòhò síta, làwọn èèyàn bá bẹ̀rẹ̀ sí í sọ̀rọ̀ burúkú sí i.
Ohun to tiẹ ṣẹlẹ gan an ni pe, kete ti Ẹniọla Badmus gbe fọto naa sori ẹrọ ayelujara rẹ, loun funra rẹ ti kilọ fawọn ololufẹ rẹ pe ki wọn sọ ohun ti wọn maa sọ nipa oun, tori ẹni ba sọrọ buruku soun, oun ṣetan ati na onitọhun lẹgba.	Ohun tó tiẹ̀ ṣẹlẹ̀ gan an ni pé, kété tí Ẹniọlá Badmus gbé fọ́tò náà sórí ẹ̀rọ ayélujára rẹ̀, lòun fúnra rẹ̀ ti kìlọ̀ fáwọn olólùfẹ́ rẹ̀ pé kí wọ́n sọ́ ohun tí wọ́n máa sọ nípa òun, torí ẹni bá sọ̀rọ̀ burúkú sóun, òun ṣetán àti na onítọ̀hún lẹ́gba.
Ko pẹ naa, lẹnikan ti bi i leere pe ki lo de tounjẹ ọmọ rẹ fi dẹnukọlẹ bayii?	Kò pẹ́ náà, lẹnìkan ti bi í léèrè pé kí ló dé tóuńjẹ ọmọ rẹ̀ fi dẹnukọlẹ̀ báyìí?
Ṣe ẹ kuku jẹrii Ẹniola funra rẹ naa, oun naa ti da ẹni tọhun lohun pe: Bi ounjẹ ọmọ Mama rẹ ti daṣẹ silẹ niyẹn.	Ṣé ẹ kúkú jẹ́rìí Ẹniolá fúnra rẹ̀ náà, òun náà ti dá ẹni tọ̀hún lóhùn pé: Bí oúnjẹ ọmọ Màmá rẹ̀ ti daṣẹ́ sílẹ̀ nìyẹn.
Ṣugbọn ohun to daju ni pe ọmọbinrin yii fẹran aworan rẹ to fi sita naa.	Ṣùgbọ́n ohun tó dájú ni pé ọmọbìnrin yìí fẹ́ràn àwòrán rẹ̀ tó fi síta náà.
Awọn kan ni; o fi ba ileeṣẹ to n ṣe awọtẹlẹ naa polowo ọja ni, ati pe owo buruku lo maa gba lọwọ wọn.	Àwọn kan ni; ó fi ba iléeṣẹ́ tó ń ṣe àwọ̀tẹ́lẹ̀ náà polówó ọjà ni, àti pé owó burúkú ló máa gbà lọ́wọ́ wọn.
Ẹbun Ọlọrun ti ko lafiwe ni Gbenga Adeboye  Funṣọ Ademigbuji	Ẹ̀bùn Ọlọ́́run tí kò láfiwé ni Gbénga Adébóyè – Funṣọ́ Adémigbújì
Ọgbọnjọ oṣu kẹrin to kọja yii lo pe ọdun mẹtadinlogun ti Gbenga Adeboye, gbajugbaja ilumọ-ọn-ka sọrọsọrọ, apanilẹrin-in nni, jade laye.	Ọgbọ̀njọ́ oṣù kẹrin tó kọjá yìí ló pé ọdún mẹ́tàdínlógún tí Gbénga Adébóyè, gbajúgbajà ìlúmọ̀-ọ́n-ká sọ̀rọ̀sọ̀rọ̀, apanilẹ́rìn-ín nnì, jáde láyé.
Ọmọ rẹ, Gbenga Ọladipupọ Adeboye wa ninu awọn to ṣeranti oloogbe Gbenga laipẹ yii.	Ọmọ rẹ̀, Gbénga Ọládipúpọ̀ Adébóyè wà nínú àwọn tó ṣèrántí olóògbé Gbénga láìpẹ́ yìí.
Ọkan lara awọn to sunmọ Oloogbe ti wọn ti jọ wa tipẹ to si tun ṣiṣẹ pẹlu Gbenga ni Alagba Funṣọ Ademigbuji ti wọn jẹ Aarẹ ẹgbẹ awọn sọrọsọrọ lorilẹ-ede yii, eyi taa mọ si Yoruba Broadcasters Association, YBA.	Ọ̀kan lára àwọn tó súnmọ́ Olóògbé tí wọ́n ti jọ wà tipẹ́ tó sì tún ṣiṣẹ́ pẹ̀lú Gbénga ni Alàgbà Fúnṣọ́ Adémigbújì tí wọ́n jẹ́ Ààrẹ ẹgbẹ́ àwọn sọ̀rọ̀sọ̀rọ̀ lórílẹ̀-èdè yìí, èyì táa mọ̀ sí Yorùbá Broadcasters Association, YBA.
Awọn naa sọrọ nipa Gbenga, paapaa awọn iwa rẹ nigba to wa laye, diẹ ninu ohun ti wọn sọ ree: A ti mọ ara wa tipẹ nitori pe ile iwe kan naa la jọ lọ, Ọranmiyan Memorial Grammar School, lle Ifẹ.	Àwọn náà sọ̀rọ̀ nípa Gbénga, pàápàá àwọn ìwa rẹ̀ nígbà tó wà láyé, díẹ̀ nínú ohun tí wọ́n sọ rèé: A ti mọ ara wa tipẹ́ nítorí pé ilé ìwé kan náà la jọ lọ, Ọ̀rànmíyàn Memorial Grammar School, llé Ifẹ̀.
Nigba ti a wa ni ile iwe, ẹbun Olugbenga Abẹfẹ Adeboye ko tii ma a yọ daadaa, ẹkọọkan lo kan maa n kewi.	Nígbà tí a wà ní ilé ìwé, ẹ̀bùn Olúgbénga Àbẹ̀fẹ́ Adébóyè kò tíì má a yọ dáadáa, ẹ̀kọ̀ọ̀kan ló kàn máa ń kéwì.
Ṣugbọn Abẹfẹ ti ni oye bi yoo ṣe rin irin rẹ nile aye.	Ṣùgbọ́n Àbẹ̀fẹ́ ti ní òye bí yóò ṣe rin ìrìn rẹ̀ nílé ayé.
Ni kete to pari ile iwe Girama, o lọọ ṣiṣẹ ni Murtala international Airport, ko pẹ lẹyin eyi lo bẹrẹ eto lori redio, bo tie jẹ wipe owo to n ri ni redio ko to nnkan, ti owo gidi dẹ n jade lati airport to ti n ṣiṣẹ, sibẹ o fi iṣẹ airport silẹ, o gbaju mọ iṣẹ redio.	Ní kété tó parí ilé ìwé Girama, ó lọọ ṣiṣẹ́ ní Murtala international Airport, kò pẹ́ lẹ́yìn èyí ló bẹ̀rẹ̀ ètò lórí rédíò, bó tiè jẹ́ wípé owó tó ń rí ní rédíò kò tó nǹkan, tí owó gidi dẹ̀ ń jáde láti airport tó ti ń ṣiṣẹ́, síbẹ̀ ó fi iṣẹ́ airport sílẹ̀, ó gbájú mọ́ iṣẹ́ rédíò.
O maa n kewi nibi ayẹyẹ nla, ṣe adari ayẹyẹ.	Ó máa ń kéwì níbi ayẹyẹ ńlá, ṣe adarí ayẹyẹ.
Nigba ti emi kan gbohun rẹ ni ori redio ni mo ni ki n lọọ ki i lọjọ kan.	Nígbà tí èmi kàn gbóhùn rẹ̀ ní orí rédíò ni mo ní kí n lọọ kí i lọ́jọ́ kan.
Kete to ri mi bayii, inu ẹ dun gan-an, senior mi ni nigba taa wa ni ile iwe girama, o fun mi ni kaadi ẹ pe ki n ri oun ni ofiisi ni Ojodu Berger.	Kété tó rí mi báyìí, inú ẹ̀ dùn gan-an, senior mi ni nígbà táa wà ní ilé ìwé girama, ó fún mi ní káàdì ẹ̀ pé kí n rí òun ní ófíìsì ní Òjòdú Berger.
Abẹfẹ jẹ ẹni to ko eeyan mọra, o si maa n ṣe ọpọlọpọ eeyan laaanu ati ẹni to mọ ati ẹni ti ko mọ.	Àbẹ̀fẹ́ jẹ́ ẹni tó kó èèyàn mọ́ra, ó sì máa ń ṣe ọ̀pọ̀lọpọ̀ èèyàn láàánú àti ẹni tó mọ̀ àti ẹni tí kò mọ̀.
Yatọ si pe o n ṣe ẹfẹ, o n ṣe akojọpọ orin fawọn olorin, ohun naa dẹ tun n ṣawo orin.	Yàtọ̀ sí pé ó ń ṣe ẹ̀fẹ̀, ó ń ṣe àkójọpọ̀ òrìn fáwọn olórin, òhun náà dẹ̀ tún ń ṣàwo orin.
Ni ọjọ kan Olorin nla kan wa ba a pe ki o compose orin fun oun.	Ní ọjọ́ kan Olórin ńlá kan wá bá a pé kí ó compose orin fún òun.
Abẹfẹ ba ni ko lọọ mu ẹgbẹrun lọna ọgbọn naira wa, N30,000.	Àbẹ̀fẹ́ bá ní kó lọọ mú ẹgbẹ̀rún lọ́nà ọgbọ̀n náírà wa, N30,000.
O ti maa n ṣe e fun Olorin yii ti ki i gba kọbọ lọwọ ẹ tẹlẹ.	Ó ti máa ń ṣe é fún Olórin yìí tí kì í gba kọ́bọ̀ lọ́wọ́ ẹ̀ tẹ́lẹ̀.
Olorin yii ba ni ohun gbọ.	Olórin yìí bá ní òhun gbọ́.
Bi Olorin yii ṣe yẹsẹ kuro lọfiisi wa lọjọ naa ni Abẹfẹ ba wọ inu yara ofiisi rẹ lọ.	Bí Olórin yìí ṣe yẹsẹ̀ kúrò lọ́fíìsì wa lọ́jọ́ náà ni Àbẹ̀fẹ́ bá wọ inú yàrá ófíísì rẹ̀ lọ.
Laarin ọgbọn iṣeju o ti jade o ti compose orin yii tan.	Láàrín ọgbọ̀n ìṣéjú ó ti jáde ó ti compose orin yìí tán.
Nigba to jade lo wa kọrin yii fun mi, ẹnu ya mi gidigidi.	Nígbà tó jáde ló wá kọrin yìí fún mi, ẹnu yà mí gidigidi.
Haa!	Háà!
ki n ma tan yin, ẹbun ni Abẹfẹ.	kí n má tàn yín, ẹ̀bùn ni Àbẹ̀fẹ́.
Olorin ọhun ko pada wa mọ, nitori ko fẹẹ sanwo.	Olórin ọ̀hún kò padà wá mọ́, nítorí kò fẹ́ẹ́ sanwó.
Abẹfẹ a tun maa sọ asọtẹlẹ bii igba ti Wolii ba n riran.	Àbẹ̀fẹ́ á tún máa sọ àsọtẹ́lẹ̀ bíi ìgbà tí Wòlíì bá ń ríran.
Lọjọ kan; a lọ sile ọdọ ọkan lara awọn onilu ẹ, nibi taa ti n ṣe faaji lo ti sọ fun Ọgbẹni to gbawa lalejo wipe; Lanlọọdu ile yin yii, bi wọn o ba ṣọra yoo si ku lọla o.	Lọ́jọ́ kan; a lọ sílé ọ̀dọ́ ọ̀kan lára àwọn onílù ẹ̀, níbi táa ti ń ṣe fàájì ló ti sọ fún Ọ̀gbẹ́ni tó gbàwá lálejò wípé; “Láńlọọ̀dù ilé yín yìí, bí wọn ò bá ṣọ́ra yóò sì kú lọ́la ò”.
Iyalẹnu ni pe lanlọọdu ti ko ṣaisan tẹlẹ, diẹ lo ku, ile iwosan lo gba a silẹ lọjọ taa n wi yii.	Ìyàlẹ́nu ni pé láńlọọ̀dù tí kò ṣàìsàn tẹ́lẹ̀, díẹ̀ ló kù, ilé ìwòsàn ló gbà á sílẹ̀ lọ́jọ́ táà ń wí yìí.
Gbọlahan Lawal to di Ọba nIru, oriire nla ni  Tunji Ọkẹ	Gbọ́láhàn Lawal tó di Ọba n’Írù, oríire ńlá ni – Túnjí Ọ̀kẹ́
Sam Akinrole	Sam Akínrólé
Ọga agba ileeṣẹ iwe iroyin The Lagos Indicator, Ọlatunji Ọkẹ ti ki awọn eeyan Iru ku oriire fun bi wọn ti yan Kabiyesi, Alayeluwa Ọba Abdul Wasiu Ọmọgbọlahan Lawal (Abisogun II) gẹgẹ bii Oniru tilẹ Iru tuntun.	Ọ̀gá àgbà iléeṣẹ́ ìwé ìròyìn The Lagos Indicator, Ọlátúnjí Ọ̀kẹ́ ti kí àwọn èèyàn Irù kú oríire fún bí wọ́n ti yan Kábíyèsí, Aláyélúwà Ọba Abdul Wasiu Ọmọ́gbọ́láhàn Lawal (Abísógun II) gẹ́gẹ́ bíi Onírù tilẹ̀ Irù tuntun.
Ọkunrin oniroyin naa sọ pe oriire nla ni igbesẹ naa jẹ fun gbogbo awọn ọmọ Iru ati awọn olugbe agbegbe naa nitori eeyan ti Gbọlahan Lawal jẹ.	Ọkùnrin oníròyìn náà sọ pé oríire ńlá ni ìgbésẹ̀ náà jẹ́ fún gbogbo àwọn ọmọ Irù àti àwọn olùgbé agbègbè náà nítorí èèyàn tí Gbọ́láhàn Lawal jẹ́.
O sọ ninu ọrọ rẹ pe, pẹlu ọpọ iriri ti ọba naa ti ri lẹnu iṣẹ ijọba ati ninu oṣelu o ti fi han gbangba pe adari ti yoo mu oriire nla ba awọn mutu-muwa atonile ati alejo ni ilẹ Iru ni.	Ó sọ nínú ọ̀rọ̀ rẹ̀ pé, pẹ̀lú ọ̀pọ̀ ìrírí tí ọba náà ti rí lẹ́nu iṣẹ́ ìjọba àti nínú òṣèlú ó ti fi hàn gbangba pé adarí tí yóò mú oríire ńlá bá àwọn mùtú-mùwà àtonílé àti àlejò ní ilẹ̀ Ìrù ni.
O ti ṣiṣẹ pẹlu Aṣiwaju Bọla Tinubu, bẹẹ lo si tun ṣe kọmiṣanna labẹ iṣakoso Gomina Babatunde Faṣọla ati Gomina Akinwunmi Ambọde ko too di pe o tun pada waa ṣiṣẹ pẹlu Sanwo-Olu.	“Ó ti ṣiṣẹ́ pẹ̀lú Aṣíwájú Bọ́lá Tinúbú, bẹ́ẹ̀ ló sì tún ṣe kọmíṣánnà lábẹ́ ìṣàkóso Gómìnà Babátúndé Fáṣọlá àti Gómìnà Akínwùnmí Ámbọ̀dé kó tóó di pé ó tún padà wáá ṣiṣẹ́ pẹ̀lú Sanwó-Olú.
Gbogbo awọn iriri yii fihan pe ẹni to tọ to si yẹ lawọn eeyan Iru mu lati jẹ Ọba wọn, mo ki wọn ku oriire.	Gbogbo àwọn ìrírí yìí fihàn pé ẹni tó tọ́ tó sì yẹ làwọn èèyàn Irù mú láti jẹ Ọba wọn, mo kí wọn kú oríire.
Anfaani pọ ninu ibanidọrẹẹ lori ẹrọ ayelujara  Rẹmi Martins	Àǹfààní pọ̀ nínú ìbánidọ́rẹ̀ẹ́ lórí ẹ̀rọ ayélujára – Rẹ̀mí Martins
Arabinrin Rẹmi Martins ni oludasilẹ ẹgbẹ Matured Beigns.	Arábìnrin Rẹ̀mí Martins ni olùdásílẹ̀ ẹgbẹ́ “Matured Beigns”.
Ori ẹrọ ayelujara lawọn ti n ṣẹgbẹ tiwọn, ibẹ naa ni wọn ti maa n bara wọn ṣepade, ti wọn si tun n da ara wọn laraya.	Orí ẹ̀rọ ayélujára làwọn tí ń ṣẹgbẹ́ tiwọn, ibẹ̀ náà ni wọ́n ti máa ń bára wọn ṣèpàdé, tí wọ́n sì tún ń dá ara wọn lárayá.
Lọjọ ti wọn ṣe ayẹyẹ ọdun kinni wọn ni TOBI ADEYẸMỌ ṣe ifọrọwerọ pẹlu wọn.	Lọ́jọ́ tí wọ́n ṣe ayẹyẹ ọdún kínní wọ́n ni TÓBI ADÉYẸMỌ ṣe ìfọ̀rọ̀wérọ̀ pẹ̀lú wọn.
Ohun ti wọn ba wa sọ nipa ẹgbẹ naa ree.	Ohun tí wọn bá wa sọ nípa ẹgbẹ́ náà rèé.
AṢEJERE: Ẹ jẹ ka mọ yin ju bayii lọ, ati pe ki lorukọ ẹgbẹ yin?	ÀṢEJÈRÈ: Ẹ jẹ́ ká mọ̀ yín ju báyìí lọ, àti pé kí lorúkọ ẹgbẹ́ yín?
RẸMI MARTINS: Orukọ temi ni Oluwarẹmilẹkun Martins, mo jẹ ọmọ bibi Gbọngan lỌṣun.	RẸ̀MÍ MARTINS: Orúkọ tèmi ni Olúwarẹ̀mílẹ́kún Martins, mo jẹ́ ọmọ bíbí Gbọ̀ngán l’Ọ́ṣun.
Emi lakọbi laarin awọn ọmọ ti obi mi bi.	Èmi làkọ́bí láàrín àwọn ọmọ tí òbí mi bí.
Emi atawọn ọmọ mi obinrin mẹta la jọ n gbe, emi naa ni mo n gbọ bukata awọn ọmọ naa.	Èmi àtàwọn ọmọ mi obìnrin mẹ́ta la jọ ń gbé, èmi náà ni mo ń gbọ́ bùkátà àwọn ọmọ náà.
Meji ninu wọn ti kẹkọọ jade ileewe giga, ṣugbọn ọkan si wa ni ileewe girama.	Méjì nínú wọn ti kẹ́kọ̀ọ́ jáde iléèwé gíga, ṣùgbọ́n ọ̀kan sì wà ní iléèwé girama.
AṢEJERE: Ki lorukọ ẹgbẹ yin, ati pe ki lẹ maa n ṣe nibẹ?	ÀṢEJÈRÈ: Kí lorúkọ ẹgbẹ́ yín, àti pé kí lẹ máa ń ṣe níbẹ́?
RẸMI MARTINS: Orukọ ẹgbẹ naa ni Matured Beings, iyẹn ẹgbẹ awọn to ti balaga.	RẸ̀MÍ MARTINS: Orúkọ ẹgbẹ́ náà ní Matured Beings, ìyẹn ẹgbẹ́ àwọn tó ti bàlágà.
Matured Begins wa fawọn to ti balaga, tabi ti ki i ṣe ọmọde.	Matured Begins wà fáwọn tó ti bàlágà, tàbí tí kì í ṣe ọmọdé.
Ori ẹrọ ayelujara la ti n pade, bii; Facebook ati WhatsApp.	Orí ẹ̀rọ ayélujára la ti ń pàdé, bíi; Facebook àti WhatsApp.
Bi a ṣe maa ba ara wa dọrẹẹ la wa fun.	Bí a ṣe máa bá ara wa dọ́rẹ̀ẹ́ la wà fún.
AṢEJERE: Kin ni nnkan tẹẹ maa n ṣe ninu ẹgbẹ yii?	ÀṢEJÈRÈ: Kín nì nǹkan tẹ́ẹ máa ń ṣe nínú ẹgbẹ́ yìí?
RẸMI MARTINS: A maa n ṣeto idanilẹkọọ, awada, ati bẹẹ bẹẹ lọ.	RẸ̀MÍ MARTINS: A máa ń ṣètò ìdánilẹ́kọ̀ọ́, àwàdà, àti bẹ́ẹ̀ bẹ́ẹ̀ lọ.
Bi ọjọ Mọnde; ọjọ iṣẹ wa, ti a maa n jẹ ki awọn olokoowo ṣe ipolowo, bẹẹ ni wọn maa sọ ohun ti wọn n ṣe pẹlu nọmba foonu wọn.	Bí ọjọ́ Mọ́ńdè; ọjọ́ iṣẹ́ wa, tí a máa ń jẹ́ kí àwọn olókoòwò ṣe ìpolówó, bẹ́ẹ̀ ni wọ́n máa sọ ohun tí wọ́n ń ṣe pẹ̀lú nọ́ḿbà fóònù wọn.
Lọjọ Tusde la maa n sọrọ ifẹ laarin awọn ololufẹẹ.	Lọ́jọ́ Túsde la máa ń sọ̀rọ̀ ìfẹ́ láàrin àwọn olólùfẹ́ẹ́.
Ọjọ Wẹsde lọjọ awọn obi, ti a maa n sọrọ nipa bi awọn obi ṣe le tọju awọn ọmọ wọn.	Ọjọ́ Wẹ́sde lọjọ́ àwọn òbí, tí a máa ń sọ̀rọ̀ nípa bí àwọn òbí ṣe lè tọ́jú àwọn ọmọ wọn.
Tọsde la maa n bojuwẹyin, taa maa wo awọn nnkan to ti ṣẹlẹ sẹyin.	Tọ́sde la máa ń bojúwẹ̀yìn, táa máa wo àwọn nǹkan tó ti ṣẹlẹ̀ sẹ́yìn.
Ọjọ Fraide la pe ni Freaky Friday wa, ti a maa ṣere ṣawada, sọ nipa ibaṣepọ obinrin sọkunrin.	Ọjọ́ Fráìde la pè ní Freaky Friday wa, tí a máa ṣeré ṣàwàdà, sọ nípa ìbáṣepọ̀ obìnrin sọ́kùnrin.
Lọjọ Satide la maa n pade ni adugbo si adugbo.	Lọ́jọ́ Sátidé la máa ń pàdé ní àdúgbò sí àdúgbò.
Ọjọ oni taa n ṣayẹyẹ ọdun kan ẹgbẹ wa.	Ọjọ́ òní táa ń ṣayẹyẹ ọdún kan ẹgbẹ́ wa.
A da ẹgbẹ naa silẹ lọjọ kọkanlelogun, oṣu kẹrin, ọdun 2019.	A da ẹgbẹ́ náà sílẹ̀ lọ́jọ́ kọkànlélógún, oṣù kẹrin, ọdún 2019.
O yẹ ka ti ṣe ajọdun yii tipẹ, ṣugbọn tori korona la ṣe sun un sasiko yii.	Ó yẹ ká ti ṣe àjọ̀dún yìí tipẹ́, ṣùgbọ́n torí kòrónà la ṣe sún un sásìkò yìí.
AṢEJERE: Bawo le ṣe dẹgbẹ naa silẹ?	ÀṢEJÈRÈ: Báwo le ṣe dẹ́gbẹ́ náà sílẹ̀?
RẸMI MARTINS: Mo jẹ ọmọ ẹgbẹ Voice it Out, eyi to tunmọ si pe sọrọ-soke, eleyii lo fun mi ni imisi ati da tọdọ mi silẹ, to jẹ ẹgbẹ awọn to dagba, nigba yẹn ni ẹgbẹ voice it out, a maa n bara wa ṣere, nigba to ya la da a silẹ lori WhatsApp.	RẸ̀MÍ MARTINS: Mo jẹ́ ọmọ ẹgbẹ́ “Voice it Out”, èyí tó túnmọ̀ sí pé sọ̀rọ̀-sókè, eléyìí ló fún mi ní ìmísí àti dá tọ̀dọ̀ mi sílẹ̀, tó jẹ́ ẹgbẹ́ àwọn tó dàgbà, nígbà yẹn ni ẹgbẹ́ voice it out, a máa ń bára wa ṣeré, nígbà tó yá la dá a sílẹ̀ lórí WhatsApp.
Ṣugbọn ẹni to lẹgbẹ yẹn nigba yẹn sọ pe oun ko fẹ ti WhatsApp yẹn.	Ṣùgbọ́n ẹni tó lẹ́gbẹ́ yẹn nígbà yẹn sọ pé òun kò fẹ́ ti WhatsApp yẹn.
O ni oun maa fagile, mo ni ṣe o le jẹ ki n tẹ siwaju, lemi ati awọn kan fi tẹ siwaju, taa fi da Matured Beings silẹ.	Ó ní òun máa fagilé, mo ní ṣé ó le jẹ́ kí n tẹ̀ síwájú, lèmi àti àwọn kan fi tẹ̀ síwájú, táa fi da Matured Beings sílẹ̀.
Ori ẹrọ ayelujara la ti n ṣe gbogbo nnkan taa n ṣe, paapaa lori facebook ati WhatsApp.	Órí ẹ̀rọ ayélujára la ti ń ṣe gbogbo nǹkan táa ń ṣe, pàápàá lórí facebook àti WhatsApp.
AṢEJERE: Njẹ fun awọn to ti file ọkọ sile tabi fiyawo wọn silẹ nikan ni ẹgbẹ yii wa fun?	ÀṢEJÈRÈ: Ǹjẹ́ fún àwọn tó ti filé ọkọ sílè tàbí fìyàwó wọn sílẹ̀ nìkan ni ẹgbẹ́ yìí wà fún?
RẸMI MARTINS: Rara o, fun gbogbo eeyan ni	RẸ̀MÍ MARTINS: Rárá o, fún gbogbo èèyàn ni
AṢEJERE: Bawo le ṣe n yọ awọn kanda kuro ninu irẹsi?	ÀṢEJÈRÈ: Báwo le ṣe ń yọ àwọn kànda kúrò nínú ìrẹsì?
RẸMI MARTINS: Awọn ibeere ati idahun ọmọ ẹgbẹ yẹn lo maa fihan	RẸ̀MÍ MARTINS: Àwọn ìbéèrè àti ìdáhùn ọmọ ẹgbẹ́ yẹn ló máa fihàn
AṢEJERE: Njẹ ẹ gba awọn ọmọ ẹgbẹ laaaye ati ba ara wọn dọree	ÀṢEJÈRÈ: Ǹjẹ́ ẹ gba àwọn ọmọ ẹgbẹ́ láààyè àti bá ara wọn dọ́rèé
RẸMI MARTINS: Anfaani wa fun wọn, wọn kii ṣọmọde, ṣugbọn a maa n sọ fun wọn pe ki wọn kiyesara	RẸ̀MÍ MARTINS: Àǹfààní wà fún wọn, wọn kìí ṣọmọdé, ṣùgbọ́n a máa ń sọ fún wọn pé kí wọ́n kíyèsára
AṢEJERE: Kin ni imọran yin fun awọn eeyan?	ÀṢEJÈRÈ: Kín ni ìmọ̀ràn yín fún àwọn èèyàn?
RẸMI MARTINS: Ki Ọlọrun ran mi lọwọ, o wu mi ki maa ṣe iranlọwọ fun wọn.	RẸ̀MÍ MARTINS: Kí Ọlọ́run ràn mí lọ́wọ́, ó wù mí kí máa ṣe ìrànlọ́wọ́ fún wọn.
Mo dẹ fẹ ka ni ẹgbẹ adani to kọja ti facebook, to jẹ pe ti awọn eniyan ba fi ẹkun wọle wọn maa ba ẹrin jade.	Mo dẹ̀ fẹ́ ká ní ẹgbẹ́ àdáni tó kọjá ti facebook, tó jẹ́ pé tí àwọn ènìyàn bá fi ẹkún wọlé wọ́n máa bá ẹ̀rín jáde.
AṢEJERE: Kin nimọran yin fawọn ọmọ ẹgbẹ yin lapapọ?	ÀṢEJÈRÈ: Kín nìmọ̀ràn yín fáwọn ọmọ ẹgbẹ́ yín lápapọ̀?
RẸMI MARTINS: Ẹ jẹ ka fifẹ ba ra wa lo, toripe wọn-ni wọn-pe kii jẹ ki ẹgbẹ dagba.	RẸ̀MÍ MARTINS: Ẹ jẹ́ ká fìfẹ́ bá ra wa lò, torípé wọ́n-ní wọ́n-pé kìí jẹ́ kí ẹgbẹ́ dàgbà.
Ẹ jẹ ka fẹran ara wa.	Ẹ jẹ́ ká fẹ́ràn ara wa.
Ki Ọlọrun ran wa lọwọ.	Kí Ọlọ́run ràn wá lọ́wọ́.
Nnkan de o!	Nǹkan dé o!
Ijọba Buhari tun fi kun owo epo	Ìjọba Buhari tún fi kún owó epo
Ijọba Aarẹ Muhammadu Buhari tun ti fi kun owo epo bẹntiroolu.	Ìjọba Ààrẹ Muhammadu Buhari tún ti fi kún owó epo bẹntiróòlù.
Ninu atẹjade kan taa ri gba laaarọ yii, eyi tileeṣẹ to n ṣakoso owo epo, iyẹn Pipelines and Product Marketing Company, fọwọ si, ni wọn ti kede ọrọ naa.	Nínú àtẹ̀jáde kan táa rí gbà láàárọ̀ yìí, èyí tíléeṣẹ́ tó ń ṣàkóso owó epo, ìyẹn Pipelines and Product Marketing Company, fọwọ́ sí, ni wọ́n ti kéde ọ̀rọ̀ náà.
Iroyin naa sọ pe lati oni, ọjọ keji, oṣu kẹsan-an, ọdun 2020 yii, owo jala epo kan ti di naira mọkanlelaaadọjọ o le ṣile mẹrindinlọgọta naira, iyen N151.	Ìròyìn náà sọ pé láti òní, ọjọ́ kejì, oṣù kẹsàn-án, ọdún 2020 yìí, owó jálá epo kan ti di náírà mọ́kànléláàádọ́jọ ó lé ṣílè mẹ́rìndínlọ́gọ́ta náírà, ìyen N151.
56.	56.
O ma ṣe o!	Ó mà ṣe ò!
Awọn agbebọnrin lọọ kọlu ile MKO Abiọla	Àwọn agbébọnrìn lọọ kọlu ilé MKO Abíọ́lá
Awọn agbebọnrin ti yabo ile gbajugbaja oniṣowo ati oloṣelu ilẹ wa to ti doloogbe, Oloye MKO Abiọla, ọpọ dukia olowo iyebiye la gbọ pe wọn ji gbe lọ.	Àwọn agbébọnrìn ti yabo ilé gbajúgbajà oníṣòwò àti olóṣèlú ilẹ̀ wa tó ti dolóògbé, Olóyè MKO Abíọ́lá, ọ̀pọ̀ dúkìá olówó iyebíye la gbọ́ pé wọ́n jí gbé lọ.
Aarọ ọjọ Tusde yii ni iṣẹlẹ naa waye nile ọhun to wa ni adugbo MKO Abiọla ni Ikẹja, lEkoo.	Àárọ̀ ọjọ́ Túsde yìí ni ìṣẹ̀lẹ̀ náà wáyé nílé ọ̀hún tó wà ní àdúgbò MKO Abíọ́lá ní Ìkẹjà, l’Ékòó.
Gẹgẹ bi ọkan ninu awọn mọlẹbi ti fi to wa leti, Tundun Abiọla to sọrọ lorukọ mọlẹbi sọ pe ọpọ owo ati dukia iyebiye ni awọn janduku naa ko lọ, bo tiẹ jẹ pe iṣẹlẹ naa ko la ẹmi lọ.	Gẹ́gẹ́ bí ọ̀kan nínú àwọn mọ̀lẹ́bí ti fi tó wa létí, Túndùn Abíọ́lá tó sọ̀rọ̀ lórúkọ mọ̀lẹ́bí sọ pé ọ̀pọ̀ owó àti dúkìá iyebíye ni àwọn jàndùkú náà kó lọ, bó tiẹ̀ jẹ́ pé ìṣẹ̀lẹ̀ náà kò la ẹ̀mí lọ.
Tundun lawọn ti fọrọ naa to awọn ọlọpaa leti, iwadii si ti bẹrẹ ni pẹrẹu.	Túndùn láwọn ti fọ̀rọ̀ náà tó àwọn ọlọ́pàá létí, ìwádìí sì ti bẹ̀rẹ̀ ní pẹrẹu.
Lẹyin ọdun kan nipo gomina, Dapọ Abiọdun ko ti i ko lọ sileejọba lOke-Igbein	Lẹ́yìn ọdún kan nípò gómìnà, Dàpọ̀ Abíọ́dún kò tí ì kó lọ síléèjọba l’Ókè-Ìgbèìn
Lẹyin ẹẹdẹgbẹta ọjọ nipo gomina ipinlẹ Ogun, Ọmọọba Dapọ Abiọdun ko ti i ko lọ sileejọba.	Lẹ́yìn ẹ̀ẹ́dẹ́gbẹ̀ta ọjọ́ nípò gómìnà ìpínlẹ̀ Ògùn, Ọmọọba Dàpọ̀ Abíọ́dún kò tí ì kó lọ síléèjọba.
Iwadii tawọn oniroyin ṣe lo fihan bẹẹ.	Ìwádìí táwọn oníròyìn ṣe ló fihàn bẹ́ẹ̀.
Ohun ti iwadii yii fihan ni pe ileejọba to wa ni Oke Igbein, ni Abẹokuta tawọn to ti jẹ gomina ṣaaju ti ṣejọba si ṣofo, ko sẹnikan nibẹ.	Ohun tí ìwádìí yìí fihàn ni pé iléèjọba tó wà ní Òkè Ìgbèìn, ní Abẹ́òkúta táwọn tó ti jẹ gómìnà ṣáájú ti ṣèjọba sì ṣófo, kò sẹ́nìkan níbẹ̀.
Bẹẹ la si tun gbọ pe latigba ti Dapọ Abiọdun ti di gomina lọjọ kọkandinlọgbọn, oṣu karun un, ọdun 2019, ọkunrin naa ko ti i tẹsẹ bọ ileejọba naa ni Oke Igbein rara.	Bẹ́ẹ̀ la sì tún gbọ́ pé látìgbà tí Dàpọ̀ Abíọ́dún ti di gómìnà lọ́jọ́ kọkàndínlọ́gbọ̀n, oṣù karùn ún, ọdún 2019, ọkùnrin náà kò tí ì tẹsẹ̀ bọ iléèjọba náà ní Òkè Ìgbèìn rárá.
Ile rẹ to wa ni Ipẹru lo ti n waa ṣejọba lojoojumọ.	Ilé rẹ̀ tó wà ní Ìpẹ́ru ló ti ń wáá ṣèjọba lójoojúmọ́.
Irinajo ọhun si to kilomita marundinlaaadọta si ọfiisi rẹ lAbẹokuta.	Ìrìnàjò ọ̀hún sì tó kìlómítà márùndínláàádọ́ta sí ọ́fíìsì rẹ̀ l’Ábẹ́òkúta.
Bo tiẹ jẹ pe ọpọ gba pe igbesẹ yii n fa iṣẹ iṣejọba sẹyin niipinlẹ naa, bẹẹ lawọn to sunmọ gomina n sọ pe gomina n lo anfaani ọhun lati pa owo sapo ijọba ni.	Bó tiẹ̀ jẹ́ pé ọ̀pọ̀ gbà pé ìgbésẹ̀ yìí ń fa iṣẹ́ ìṣèjọba sẹ́yìn níìpínlẹ̀ náà, bẹ́ẹ̀ làwọn tó súnmọ́ gómìnà ń sọ pé gómìnà ń lo àǹfààní ọ̀hún láti pa owó sápò ìjọba ni.
Pẹlu awuyewuye yii, Kunle Ṣomọrin to jẹ akọwe iroyin gomina ti ni ko sohun to buru ninu ohun ti gomina n ṣe, nitori ko di iṣejọba rẹ lọwọ rara.	Pẹ̀lú awuyewuye yìí, Kúnlé Ṣómọ̀rìn tó jẹ́ akọ̀wé ìròyìn gómìnà ti ní kò sóhun tó burú nínú ohun tí gómìnà ń ṣe, nítorí kò dí ìṣèjọba rẹ̀ lọ́wọ́ rárá.
O ni, ninu ile alejo ti wọn ṣeto fun Aarẹ ni gomina ti n ṣiṣẹ, nitori atunṣe ṣi n lọ lọwọ ni ileejọba to wa ni Oke Igbein, nigba tiṣẹ naa ba pari, gomina a ko wọle.	Ó ní, nínú ilé àlejò tí wọ́n ṣètò fún Ààrẹ ní gómìnà tí ń ṣiṣẹ́, nítorí àtúnṣe ṣì ń lọ lọ́wọ́ ní iléèjọba tó wà ní Òkè Ìgbèìn, nígbà tíṣẹ́ náà bá parí, gómìnà á kó wọlé.
Nitori iṣẹ Pen Cinema, ijọba fẹẹ ti ọna pa fọsẹ kan	Nítorí iṣẹ́ Pen Cinema, ìjọba fẹ́ẹ́ ti ọ̀nà pa fọ́sẹ̀ kan
Nitori iṣẹ oju ọna ati afara nla Pen Cinema to n lọ lọwọ, ijọba ipinlẹ Eko ti sọ pe oju ọna Pen Cinema yoo di titi pa fun ọsẹ kan gbako!	Nítorí iṣẹ́ ojú ọ̀nà àti afárá ńlá Pen Cinema tó ń lọ lọ́wọ́, ìjọba ìpínlẹ̀ Èkó ti sọ pé ojú ọ̀nà Pen Cinema yóò di títì pa fún ọ̀sẹ̀ kan gbáko!
Bẹrẹ lati aago mọkanla aarọ ọla Ọjọru, Wẹsde titi di ọjọ kẹẹẹdọgbọn, Tọsde, ọsẹ to n bọ, ni adugbo naa yoo fi wa ni titi pa.	Bẹ̀rẹ̀ láti aago mọ́kànlá àárọ̀ ọ̀la Ọjọ́rú, Wẹ́sde títí di ọjọ́ kẹẹ̀ẹ́dọ́gbọ̀n, Tọ́sde, ọ̀sẹ̀ tó ń bọ̀, ní àdúgbò náà yóò fí wà ní títì pa.
Ninu atẹjade kan ti Kọmiṣanna fun eto igbokegbodo ọkọ, Ọmọwe Fredrick Ọladeinde fi ranṣẹ si Aṣejere, o sọ pe awọn agbaṣẹṣe iṣẹ naa ni lati gbe pila kan duro loju ọna Iju, eyi si di dandan lati ti oju ọna naa pa fọsẹ kan.	Nínú àtẹ̀jáde kan tí Kọmíṣánnà fún ètò ìgbòkègbodò ọkọ̀, Ọ̀mọ̀wé Fredrick Ọládèìndé fi ránṣẹ́ sí Àṣejèrè, ó sọ pé àwọn agbaṣẹ́ṣe iṣẹ́ náà ní láti gbé pílà kan dúró lójú ọ̀nà Ìjú, èyí sì di dandan láti ti ojú ọ̀nà náà pa fọ́sẹ̀ kan.
Fun idi eyi, awọn onimọto to n bọ lati Fagba yoo gba oju ọna Ọsibitu Ifakọ kọja tabi Oyemẹkun lọ si Ọgba, nigba ti awọn to n bọ lati oju ọna Ọdẹjọbi ti wọn n lọ si Mọṣalaaṣi Alaaja maa gba agbegbe agboole ijọba Ijaye lọ si ọna Ọba Ogunji.	Fún ìdí èyí, àwọn onímọ́tò tó ń bọ̀ láti Fágbà yóò gba ojú ọ̀nà Ọsibítù Ìfàkọ̀ kọjá tàbí Oyèmẹkùn lọ sí Ọgbà, nígbà tí àwọn tó ń bọ̀ láti ojú ọ̀nà Ọdẹ́jọbí tí wọ́n ń lọ sí Mọ́ṣálááṣí Àlàájà máa gba àgbègbè agboolé ìjọba Ìjàyè lọ sí ọ̀nà Ọba Ògúnjì.
Sanwo-Olu bẹrẹ iṣẹ atunṣe ilu Eko	Sanwó-Olú bẹ̀rẹ̀ iṣẹ́ àtúnṣe ìlú Èkó
Bii Faṣọla, Sanwo-Olu naa fẹẹ ko taksi tuntun wọluu kọdun too pari	Bíí Fáṣọlá, Sanwó-Olú náà fẹ́ẹ́ kó taksí tuntun wọ̀lúú kọ́dún tóó parí
Sam Akinrole	Sam Akínrólé
Gomina Babajide Sanwo-Olu ti ṣeleri lati ko awọn taksi tuntun wọ ilu Eko, eyi tawọn to n wa ọkọ taksi yoo maa lo lati gbe awọn ẹrọ lati ibi kan lọ sibi keji.	Gómìnà Babájídé Sanwó-Olú ti ṣèlérí láti kó àwọn taksí tuntun wọ ìlú Èkó, èyí táwọn tó ń wa ọkọ̀ taksí yóò máa lò láti gbé àwọn ẹ̀rọ láti ibì kan lọ síbi kejì.
Eyi ni yoo tubọ mu ki awujọ dun un wo loju.	Èyí ni yóò túbọ̀ mú kí àwùjọ dùn ún wò lójú.
Sanwo-Olu sọrọ yii nibi ipade apero kan to waye ni Alausa, lEkoo.	Sanwó-Olú sọ̀rọ̀ yìí níbi ìpàdé àpérò kan tó wáyé ní Aláùsá, l’Ékòó.
Ẹgbẹ awọn akọroyin gomina, ti a mọ si Lagos State Governors Office Correspondents, LAGOCO, lo ṣagbatẹru ipade apero naa, gomina si ni wọn fi ṣe alejo pataki.	Ẹgbẹ́ àwọn akọ̀ròyìn gómìnà, tí a mọ̀ sí Lagos State Governor’s Office Correspondents, LAGOCO, ló ṣagbátẹrù ìpàdé àpérò náà, gómìnà sì ni wọ́n fi ṣe àlejò pàtàkì.
Ninu ọrọ ti gomina sọ, eyi to fi ran kọmiṣanna fun eto iroyin rẹ, Ọgbẹni Gbenga Ọmọtọṣọ, o ni, loootọ ni arun Korona ti fa ọpọ nnkan sẹyin niipinlẹ naa, paapaa eto ọrọ aje ati ipinnu toun ni fun gbogbo awọn olugbe Eko, o ni, eto si n lọ lati mu gbogbo ileri ati majẹmu toun ba ipinlẹ Eko da ṣẹ, laipẹ.	Nínú ọ̀rọ̀ tí gómìnà sọ, èyí tó fi rán kọmíṣánnà fún ètò ìròyìn rẹ̀, Ọ̀gbẹ́ni Gbénga Ọmọ́tọ́ṣọ̀, ó ní, lóòótọ́ ní àrùn Kòrónà ti fa ọ̀pọ̀ nǹkan sẹ́yìn níìpínlẹ̀ náà, pàápàá ètò ọrọ̀ ajé àti ìpinnu tóun ní fún gbogbo àwọn olùgbé Èkó, ó ní, ètò sì ń lọ láti mú gbogbo ìlérí àti májẹ̀mú tóun bá ìpínlẹ̀ Èkó dá ṣẹ, láìpẹ́.
O ni, ko too di opin ọdun yii, awọn mọto tuntun tawọn eeyan yoo maa lo bii taksi maa wọle, eto naa n lọ lọwọ lati tubọ mu ki irọrun ba awọn araalu lẹka igbokegbodo ọkọ.	Ó ní, kó tóó di òpin ọdún yìí, àwọn mọ́tò tuntun táwọn èèyàn yóò máa lò bíi taksí máa wọlé, ètò náà ń lọ lọ́wọ́ láti túbọ̀ mú kí ìrọ̀rùn bá àwọn aráàlú lẹ́ka ìgbòkègbodò ọkọ̀.
Bakan naa lo tun mẹnuba a pe laipẹ yii nijọba maa ṣefilọlẹ awọn ileewosan tuntun meji, lati tubọ mu idagbasoke ba eto ilera niipinlẹ naa, bẹẹ si lawọn maa ṣi awọn ile igbe kan.	Bákan náà ló tún mẹ́nubà á pé láìpẹ́ yìí nìjọba máa ṣèfilọ́lẹ̀ àwọn iléèwòsàn tuntun méjì, láti túbọ̀ mú ìdàgbàsókè bá ètò ìlera níìpínlẹ̀ náà, bẹ́ẹ̀ sì làwọn máa ṣí àwọn ilé ìgbé kan.
Eyi ni pe awọn olugbe ilu Eko kan yoo lanfaani ati ni ile ti wọn yoo maa gbe.	Èyí ni pé àwọn olùgbé ilú Èkó kan yóò lánfààní àti ní ilé tí wọn yóò máa gbé.
Ninu ọrọ tiẹ, oludanilẹkọọ pataki ọjọ naa, to tun jẹ kọmiṣanna fun eto iṣuna owo niipinlẹ Eko, Ọgbẹni Sam Egube, sọ pe owo tijọba Eko pa wọle laarin oṣu mẹfa ọdun yii mu ori wu, ati pe ida mọkanlelọgọrin ninu ida ọgọrun-un ni, (81%) lowo to wọle sapo ijọba.	Nínú ọ̀rọ̀ tiẹ̀, olùdánilẹ́kọ̀ọ́ pàtàkì ọjọ́ náà, tó tún jẹ́ kọmíṣánnà fún ètò ìṣúná owó níìpínlẹ̀ Èkó, Ọ̀gbẹ́ni Sam Ègúbè, sọ pé owó tíjọba Èkó pa wọlé láàrín oṣù mẹ́fà ọdún yìí mú orí wú, àti pé ìdá mọ́kànlélọ́gọ́rin nínú ìdá ọgọ́rùn-ún ni, (81%) lowó tó wọlé sápò ìjọba.
Egube to fiṣẹ tiẹ naa ran Ọgbẹni Lekan Balogun to jẹ oluranlọwọ pataki si gomina lori eto iṣuna sọ pe owo tijọba pa wọle le ni irinwo biliọnu naira laarin oṣu mẹfa, iyẹn N432.6 billion.	Ègúbè tó fiṣẹ́ tiẹ̀ náà rán Ọ̀gbẹ́ni Lékan Balógun tó jẹ́ olùrànlọ́wọ́ pàtàkì sí gómìnà lórí ètò ìṣúná sọ pé owó tíjọba pa wọlé lé ní irinwó bílíọ̀nù náírà láàrín oṣù mẹ́fà, ìyẹn N432.6 billion.
Ohun to pa emi ati Oluwoo pọ ree  Ọba Kadara, Olu Ileogbo	Ohun tó pa èmi àti Olúwòó pọ̀ rèé – Ọba Kádárà, Olú Iléogbó
Ọba Abeeb Adetoyeṣe Agbaje ni Olu tiluu Ileogbo, ilu iṣẹmbaye niluu yii, iṣẹ agbẹ ni wọn si yan laayo.	Ọba Abeeb Adétóyèṣe Agbájé ni Olú tìlúu Iléogbó, ìlú ìṣẹ̀m̀báyé nílùu yìí, iṣẹ́ àgbẹ̀ ni wọ́n sì yàn láàyò.
Gbajumọ oniṣowo ni kabiyesi ibẹ ti gbogbo eeyan n pe ni Kadara, ọba to pọn bi ọlẹlẹ.	Gbajúmọ̀ oníṣòwò ní kábíyèsí ibẹ̀ tí gbogbo èèyàn ń pè ní Kádàrá, ọba tó pọ́n bí ọ̀lẹ̀lẹ̀.
Laipẹ yii ni ikọ Aṣejere ṣe baba kẹẹ pẹ saafin ọba naa, lati fọrọ-jomitoro-ọrọ pẹlu wọn nipa akitiyan atawọn nnkan to n ṣẹlẹ lọwọ niluu naa, bẹẹ ni wọn tun mẹnuba ohun to pa awọn ati Oluwoo tilẹ Iwo pọ.	Láìpẹ́ yìí ni ikọ̀ Àṣejèrè ṣe bàbá kẹẹ pẹ́ sáàfin ọba náà, láti fọ̀rọ̀-jomitoro-ọ̀rọ̀ pẹ̀lú wọn nípa akitiyan àtàwọn nǹkan tó ń ṣẹlẹ̀ lọ́wọ́ nílùú náà, bẹ́ẹ̀ ni wọ́n tún mẹ́nuba ohun tó pa àwọn àti Olúwòó tilẹ̀ Ìwó pọ̀.
Diẹ lara ohun ti kabiyesi ba GBENGA OGUNMUYIWA ati NỌIMỌT ADEJUMỌBI sọ ree	Díẹ̀ lára ohun tí kábíyèsí bá GBÉNGA ÒGÚNMÚYÌWÁ àti NỌIMỌT ADÉJÙMỌ̀BÍ sọ rèé
Aṣejere: A mu ikini wa latileeṣẹ Aṣejere, to kalẹ siluu Eko.	Àṣejèrè: A mú ìkíni wá látiléeṣẹ́ Àṣejèrè, tó kalẹ̀ sílùú Èkó.
Ẹ jẹ ka mọ yin kabiyesi	Ẹ jẹ́ ká mọ̀ yín kábíyèsí
Ọba Ileogbo: Emi ni Olu ti Ileogbo, Ọba Abeeb Adetoyeṣe Agbaje, Arowo Okun Joye II, ti awọn eeyan tun n pe ni Kadara.	Ọba Iléogbó: Èmi ni Olú ti Iléogbó, Ọba Abeeb Adétóyèṣe Agbájé, Arówó Okùn Joyè II, tí àwọn èèyàn tún ń pè ní Kádàrá.
Aṣejere: O ti to igba wo tẹẹ ti wa lori itẹ awọn baba yin, kabiyesi?	Àṣejèrè: Ó ti tó ìgbà wo tẹ́ẹ ti wà lórí ìtẹ́ àwọn baba yín, kábíyèsí?
Ọba Ileogbo: O ti tọdun mẹsan an ti mo ti wa lori ipo ọba, ọdun kekere naa ni.	Ọba Iléogbó: Ó ti tọ́dún mẹ́sàn án tí mo ti wà lórí ipò ọba, ọdún kékeré náà ni.
Aṣejere: A gbọ pe eeyan to nifẹẹ iṣẹ niyin, bẹẹ lẹ si maa n ko eeyan mọra, njẹ awọn iwa yii ṣi wa bẹẹ lọwọ yin, a bi iyipada ti de?	Àṣejèrè: A gbọ́ pé èèyàn tó nífẹ̀ẹ́ iṣẹ́ niyín, bẹ́ẹ̀ lẹ sì máa ń kó èèyàn mọ́ra, ǹjẹ́ àwọn ìwà yìí ṣì wà bẹ́ẹ̀ lọ́wọ́ yín, à bí ìyípadà ti dé?
Ọba Ileogbo: Baba mi ni mo jọ, awọn ni mo mu iwa yii lọwọ wọn, ko ti i si iyatọ o, ẹni to bi ni laa jọ.	Ọba Iléogbó: Bàbá mi ni mo jọ, àwọn ni mo mú ìwà yìí lọ́wọ́ wọn, kò tí ì sí ìyàtọ̀ o, ẹni tó bí ni làá jọ.
Aṣejere: Ileogbo ti wa tipẹ, bẹẹ lawọn eeyan maa n dagba daadaa, gẹgẹ bi itan ṣe sọ pe, awọn eeyan ilu naa ma n dagba daadaa, aṣiri wo lo wa nibẹ?	Àṣejèrè: Iléogbó ti wà tipẹ́, bẹ́ẹ̀ làwọn èèyàn máa ń dàgbà dáadáa, gẹ́gẹ́ bí ìtàn ṣe sọ pé, àwọn èèyàn ìlú náà má ń dàgbà dáadáa, àṣírí wo ló wà níbẹ̀?
Ọba Ileogbo: Ko si aṣiri kan nibẹ.	Ọba Iléogbó: Kò sí àṣírí kan níbẹ̀.
Ileogbo kẹta ni mo wa yii, nigba ti awọn baba mi kọkọ n bọ; wọn duro niluu kan, ṣugbọn ohun ti wọn n wa; wọn ko ri i, wọn kuro nibẹ wọn tun lọọ tẹdo sibi kan lẹgbẹẹ Iwo, ṣugbọn nigba to di ọdun kan; ni 1822, ni awọn fulani kogun ja awọn baba mi lọjọ ọdun eegun.	Iléogbó kẹta ni mo wà yìí, nígbà tí àwọn bàbá mi kọ́kọ́ ń bọ̀; wọ́n dúró nílùú kan, ṣùgbọ́n ohun tí wọn ń wá; wọn kò rí i, wọ́n kúrò níbẹ̀ wọ́n tún lọọ tẹ̀dó síbì kan lẹ́gbẹ̀ẹ́ Ìwó, ṣùgbọ́n nígbà tó di ọdún kan; ní 1822, ní àwọn fúlàní kógun ja àwọn bàbá mi lọ́jọ́ ọdún eégún.
Lẹyin ogun ọdun la ṣẹṣẹ sọkalẹ sibi, ibi taa wa yii nibi kẹta taa tẹdo si.	Lẹ́yìn ogún ọdún la ṣẹ̀ṣẹ̀ sọ̀kalẹ̀ síbí, ibi táa wà yìí níbì kẹta táa tẹ̀dó sí.
Idi niyẹn ti ọja wa fi wa nibẹ.	Ìdí nìyẹn tí ọjà wa fi wà níbẹ̀.
Awọn ilu to wa layiika wa ni Kuta, Oke Ọṣun ati Olupọna, gbogbo ilẹ Ile-Ogbo fẹẹ lọ titi de Oke Ọṣun.	Àwọn ìlú tó wà láyìíká wa ni Kúta, Òkè Ọ̀ṣun àti Olúpọ̀nà, gbogbo ilẹ̀ Ilé-Ogbó fẹ̀ẹ̀ lọ títí dé Òkè Ọ̀ṣun.
Aṣejere: Ọpọ ni ko mọ ohun ti ẹ n sọ yii, wọn tiẹ maa n lero pe abẹ Iwo ni Ileogbo wa, ẹ la a siwaju kabiyesi?	Àṣejèrè: Ọ̀pọ̀ ni kò mọ̀ ohun tí ẹ ń sọ yìí, wọ́n tiẹ̀ máa ń lérò pé abẹ́ Ìwó ni Iléogbó wà, ẹ là á síwájú kábíyèsí?
Ọba Ileogbo: Awa ati Iwo, a ko ba ara wa tan o, loootọ, Ifẹ la ti jade, ọba kẹta to jẹ nIfẹ ni baba temi, ṣugbọn Alaafin akọkọ to kọkọ kuro ni Ifẹ, to lọọ tẹ Ọyọ do ni baba temi, Baṣọrun.	Ọba Iléogbó: Àwa àti Ìwó, a kò bá ara wa tan ò, lóòótọ́, Ifẹ̀ la ti jáde, ọba kẹta tó jẹ n’Ífẹ̀ ni bàbá tèmi, ṣùgbọ́n Aláàfin àkọ́kọ́ tó kọ́kọ́ kúrò ní Ifẹ̀, tó lọọ tẹ Ọ̀yọ́ dó ni bàb́á tèmi, Baṣọ̀run.
Awọn Iwo, Ifẹ ni wọn ti waa duro sibi ti wọn wa yẹn, Ileogbo da duro ni, ṣugbọn Ọyọ lawa ti wa, ni wọn ṣe n ki mi ni: Ọmọ iku ti kii bẹru iku, ọmọ ofo ti ko gbọdọ bẹru ofo, Ọyọ la ti mu iyẹn wa.	Àwọn Ìwó, Ifẹ̀ ni wọ́n ti wáá dúró síbi tí wọ́n wà yẹn, Iléogbó dá dúró ni, ṣùgbọ́n Ọ̀yọ́ làwá ti wá, ni wọ́n ṣe ń kì mí ní: ‘Ọmọ ikú tí kìí bẹ̀rù ikú, ọmọ òfò tí kò gbọdọ̀ bẹ̀rù òfò’, Ọ̀yọ́ la ti mú ìyẹn wá.
A jọ paala ni ṣugbọn ilu wa yatọ, oriki wa si yatọ.	A jọ pààlà ni ṣùgbọ́n ìlú wa yàtọ̀, oríkì wa sì yàtọ̀.
Ọtẹ ni wọn fi sun wa de ibi ti a wa bayii.	Ọ̀tẹ̀ ni wọ́n fi sún wa dé ibi tí a wà báyìí.
A o bara wa tan pẹlu Iwo, ṣugbọn laye atijọ taa wa labẹ Ibadan, ti wọn si pin ijọba ibilẹ ni wọn bẹrẹ si i pe wa nijọba ibilẹ Iwo, iyẹn Iwo Local Govt.	A ò bára wa tan pẹ̀lú Ìwó, ṣùgbọ́n láyé àtijọ́ táa wà lábẹ́ Ìbàdàn, tí wọ́n sì pín ìjọba ìbílẹ̀ ní wọn bẹ̀rẹ̀ sí í pè wá níjọba ìbílẹ̀ Ìwó, ìyẹn Ìwó Local Govt.
Igba yẹn la wa labẹ wọn nitori akoso ijọba si ni, a kan jọ n jorukọ kansu lasan ni, igba to si ya, wọn yi orukọ yẹn pada sijọba ibilẹ Aiyedire, iyẹn Aiyedire Local Govt.	Ìgbà yẹn la wà lábẹ́ wọn nítorí àkóso ìjọba sì ni, a kàn jọ ń jórúkọ kánsù lásán ní, ìgbà tó sì yá, wọ́n yí orúkọ yẹn padà síjọba ìbílẹ̀ Aiyédire, ìyẹn Aiyédire Local Govt.
Ile-Ogbo ko ṣe nnkan pẹlu Iwo, onikaluku duro ni.	Ilé-Ogbó kò ṣe nǹkan pẹ̀lú Ìwó, oníkálùkù dúró ni.
Ṣugbọn nnkan to pa wa pọ ni igbimọ lọbalọba.	Ṣùgbọ́n nǹkan tó pa wá pọ̀ ní ìgbìmọ̀ lọ́balọ́ba.
Ohun ti wọn si tori ẹ ṣe e ni pe ko ba a rọrun funjọba lati ri gbogbo awa ọba taa wa loju kan naa, ni wọn ṣe waa fi Oluwoo ṣe alaga wa, ṣugbọn kii ṣe ọga wa, wọn kan fi ṣe alaga wa ni.	Ohun tí wọ́n sì torí ẹ̀ ṣe é ni pé kó ba à rọrùn fúnjọba láti rí gbogbo àwa ọba táa wà lójú kan náà, ni wọ́n ṣe wáá fi Olúwòó ṣe alága wa, ṣùgbọ́n kìí ṣe ọ̀gá wa, wọ́n kàn fi ṣe alága wa ni.
Bi ọmọọṣẹ ba ṣe aṣemaṣe, ọga rẹ le da a duro, o le ma fun un lowo oṣu, o le da sẹria fun un, ṣe ẹni ti ko le ṣe eyi, ṣe ọga ni?	Bí ọmọọṣẹ́ bá ṣe aṣemaṣ́e, ọ̀gá rẹ̀ le dá a dúró, ó le má fún un lówó oṣù, ó le dá sẹ̀ríà fuń ún, ṣé ẹni tí kò le ṣe èyí, ṣé ọ̀gá ni?
Rara o, Oluwoo kii ṣe ọga mi.	Rárá o, Olúwòó kìí ṣe ọ̀gá mi.
Ijọba lo jọ fun wa lọpa aṣẹ, ijọba lọga gbogbo wa, ẹni ba si kọja aye rẹ, wọn a da sẹria fun un.	Ìjọba ló jọ fún wa lọ́pà àṣẹ, ìjọba lọ̀gá gbogbo wa, ẹni bá sì kọjá àyè rẹ̀, wọ́n á dá sẹ̀ríà fún un.
Awọn adari garaaji ti wọn n lọ bọ, atawọn to n ta gaari lọja, awọn naa ni alaga tiwọn, awọn yẹn tiẹ lagbara ju Oluwoo lọ, wọn le ni kẹẹyan ma taja lọja foṣu kan; tori pe o ṣẹ, ṣugbọn Oluwoo ko le ṣeru nnkan bẹẹ, bo ba jo taya mọto mi lasan; ọlọpaa yoo mu u.	Àwọn adarí gáráàjì tí wọ́n ń lọ́ bọ, àtàwọn tó ń ta gààrí lọ́jà, àwọn náà ni alága tiwọn, àwọn yẹn tiẹ̀ lágbára ju Olúwòó lọ, wọ́n le ní kẹ́ẹ̀yàn má tajà lọ́jà fóṣù kan; torì pè o ṣẹ̀, ṣùgbọ́n Olúwòó kò le ṣerú nǹkan bẹ́ẹ̀, bó bá jó táyà mọto mi lásán; ọlọ́pàá yóò mú u.
Ṣugbọn ajọṣepọ wa pẹlu awọn iran Iwo si dan mọran, tori alamuleti ni wa, ko sẹgbẹ teeyan yoo ṣe ti ko ni nii alaga, ṣugbọn kii se oun lo lọla tabi lagbara ju.	Ṣùgbọ́n àjọṣepọ̀ wà pẹ̀lú àwọn ìran Ìwó sì dán mọ́rán, torí alámúlétì ni wá, kò sẹ́gbẹ́ téèyàn yóò ṣe tí kò ní níi alága, ṣùgbọ́n kìí se òun ló lọ́lá tàbí lágbára jù.
Aṣejere: Ọdun Ileogbo to maa n waye lọdọọdun, bawo ni tọdun yii, ati pe ki lẹ le sọ nipa ayẹyẹ naa?	Àṣejéré: Ọdún Iléogbó tó máa ń wáyé lọ́dọọdún, báwo ni tọdún yìí, àti pé kí lẹ lè sọ nípa ayẹyẹ náà?
Ọba Ileogbo: Ọdun to larinrin ni, to jẹ gbogbo ọmọ ilu nile loko lẹyin odi maa n wa lati ṣayẹyẹ ọdun naa, o da bii ọjọ ọdun ni, ero maa n pọ, awọn eeyan maa dana, alejo naa a si jẹun, ọpọ nnkan lo si maa n ṣẹlẹ.	Ọba Iléogbó: Ọdún tó lárinrin ni, tó jẹ́ gbogbo ọmọ ìlú nílé lóko lẹ́yìn odi máa ń wa láti ṣayẹyẹ ọdún náà, ó dà bíí ọjọ́ ọdún ni, èrò máa ń pọ̀, àwọn èèyàn máa dáná, àlejò náà a sì jẹun, ọ̀pọ̀ nǹkan ló sì máa ń ṣẹlẹ̀.
Nipasẹ ọdun yii ni ọmọ ilu kan ṣe ẹrọ amunawa eyi ti wọn n pe ni Solar Light fun wa, bẹẹ lẹnikan naa to jẹ ẹgbọn wọn gbẹ ọpọlọpọ kanga lati fa omi fun awọn araalu, fun anfaani ati igbe aye irọrun awọn araalu Ileogbo naa ni.	Nípasẹ̀ ọdún yìí ni ọmọ ilú kan ṣe ẹ̀rọ amúnáwá èyí tí wọ́n ń pè ní Solar Light fún wa, bẹ́ẹ̀ lẹnìkan náà tó jẹ́ ẹ̀gbọ́n wọn gbẹ́ ọ̀pọ̀lọpọ̀ kànga láti fa omi fún àwọn aráàlú, fún àǹfààní àti ìgbé ayé ìrọ̀rùn àwọn aráàlú Iléogbó náà ni.
Bẹẹ ni wọn si tun n tun afin ṣe, ọmọ kekere kan naa wa toun naa tun oju ọna ṣe, to ṣe titi tiye rẹ to biliọnu kan naira.	Bẹ́ẹ̀ ni wọ́n sì tún ń tún àfin ṣe, ọmọ kékeré kan náà wá tóun náà tún ojú ọ̀nà ṣe, tó ṣe títì tíye rẹ̀ tó bílíọ́nù kan náírà.
Akin Ogunbiyi lorukọ ẹni to ṣe kanga igbalode fun wa yẹn, nigba to ri i pe a n daamu omi, bẹẹ naa ni Sẹmiu Ọdẹyinka to wa lAmẹrika naa, o mọ ọn mọ ṣe titi fun wa, bẹẹ naa lo n nawo saafin, bẹẹ ni mo lawọn ọmọ to pọ nileogbo.	Akin Ògúnbíyí lorúkọ ẹni tó ṣe kànga ìgbàlódé fún wa yẹn, nígbà tó rí i pé a ń dààmú omi, bẹ́ẹ̀ náà ni Sẹ̀míù Ọdẹ́yínká tó wà l’Ámẹ́ríkà náà, ó mọ̀ ọ́n mọ̀ ṣe títì fún wa, bẹ́ẹ̀ náà ló ń náwó sáàfin, bẹ́ẹ̀ ní mo láwọn ọmọ tó pọ̀ níléogbó.
Awọn nnkan ti Ileogbo gbadun niyẹn, ti wọn n fi mi lọkan balẹ, inu oṣu kọkanla la maa n ṣe e.	Àwọn nǹkan tí Iléogbó gbádùn nìyẹn, tí wọ́n ń fi mí lọ́kàn balẹ̀, inú oṣù kọkànlá la máa ń ṣe é.
Aṣejere: Kabiyesi, kin ni nnkan ti ẹ le sọ nipa eto ọrọ aje ilu Ileogbo?	Àṣejèrè: Kábíyèsí, kín ni nǹkan tí ẹ le sọ nípa ètò ọrọ̀ ajé ìlú Iléogbó?
Ọba Ileogbo: Iṣẹ agbẹ niṣẹ wa ni pataki, a ni oko koko ati obi, bẹẹ la ma n dako ohun jijẹ; iṣu, agbado, ohun to jẹ iṣẹ wa niyẹn.	Ọba Iléogbó: Iṣẹ́ àgbẹ̀ niṣẹ́ wa ní pàtàkì, a ní oko kòkó àti obì, bẹ́ẹ̀ la má ń dáko ohun jíjẹ; iṣu, àgbàdo, ohun tó jẹ́ iṣẹ́ wa nìyẹn.
Sibẹ naa, a tun ni awọn to wa nibi giga, nileeṣẹ ṣoja, lọọya, ọlọpaa, adajọ, ati bẹẹ bẹẹ lọ.	Síbẹ̀ náà, a tún ní àwọn tó wà níbi gíga, níléeṣẹ́ ṣójà, lọ́ọ́yà, ọlọ́pàá, adájọ́, àti bẹ́ẹ̀ bẹ́ẹ̀ lọ.
Awọn ọmọ Ileogbo n ṣe daadaa kaakiri agbaye.	Àwọn ọmọ Iléogbó ń ṣe dáadáa káàkiri àgbáyé.
Aṣejere: Kabiyesi ki wa ni imọran paapaa lasiko ti gbogbo nnkan dẹnukọlẹ, ti ko lo deede yii?	Àṣejèrè: Kábíyèsí kí wá ni ìmọ̀ràn pàápàá lásìkò tí gbogbo nǹkan dẹnukọlẹ̀, tí kò lo déédé yìí?
Ọba Ileogbo: Ọrọ aje wa ko figba kan bajẹ, awọn to n ṣoju wa ni wọn ko ṣe daadaa, ẹnu ọrọ aje to wa ni Naijiria ti to ki gbogbo wa maa gbadun, ṣugbọn awọn to n dari wa ni ko jẹ ko ri bẹẹ.	Ọba Iléogbó: Ọrọ̀ ajé wa kò fìgbà kan bàjẹ́, àwọn tó ń ṣojú wa ni wọn kò ṣe dáadáa, ẹnu ọrọ̀ ajé tó wà ni Nàíjíríà ti tó kí gbogbo wa máa gbádùn, ṣùgbọ́n àwọn tó ń darí wa ni kò jẹ́ kó rí bẹ́ẹ̀.
Meloo ni gbogbo wa, ti wọn o le tẹ awọn eeyan lọrun, tawọn eeyan fi n daamu, ebi lo pa ọpọ, kii ṣe arun Korona, ọpọ awọn ọmọ wa ti di aṣẹwo ati ọlẹ.	Mélòó ni gbogbo wa, tí wọn ò le tẹ́ àwọn èèyàn lọ́rùn, táwọn èèyàn fi ń dààmú, ebi ló pa ọ̀pọ̀, kìí ṣe àrùn Kòrónà, ọ̀pọ̀ àwọn ọmọ wa ti di aṣẹ́wó àti ọlẹ̀.
Nitori ko si aanu mọ ni ajinigbe fi pọ, ọna ti di mọ awọn eeyan, wọn ti ri pe ọna ti di.	Nítorí kò sí àánú mọ́ ni ajínigbé fi pọ̀, ọ̀nà ti dí mọ́ àwọn èèyàn, wọ́n ti ri pé ọ̀nà ti dí.
Aanu lo sọnu mọ wa lọwọ.	Àánú ló sọnù mọ́ wa lọ́wọ́.
A ni alaga kansu, a ni ọnarebu nibi ati lAbuja, bi wọn ba le maa ṣaanu, iwọnba ni tọdalẹ, bi ẹbi ba le kuro ninu iṣẹ, iṣẹ buṣe, iku lopin ohun gbogbo, ki awọn taa ran lọ soke gbiyanju ati maa ṣaanu.	À ní alága kánsù, à ní ọnarébù níbí àti l’Àbújá, bí wọ́n bá lè máa ṣàánú, ìwọ̀nba ni tọ̀dàlẹ̀, bí ẹbi bá le kúrò nínú ìṣẹ́, ìṣẹ́ bùṣe, ikú lòpin ohun gbogbo, kí àwọn táa rán lọ sókè gbìyànjú àti máa ṣàánú.
Aṣejere: Kin ni ijọba le ṣe lati ran ilu lọwọ?	Àṣejèrè: Kín ni ìjọba le ṣe láti ran ìlú lọ́wọ́?
Ọba Ileogbo: Ọlọrun ti ran wa lọwọ, ẹni to wa nibi gẹgẹ bii gomina, Gboyega Oyetọla jẹ alaaanu, kii ja, kii binu, o si maa n gbọran; o tun n gba imọran, ko sẹni to kanlẹkun ti ko ṣilẹkun fun, nigba taa fẹẹ ṣe titi ilu wa, o fun wa ni iyọnda lati ṣe e, kani ẹlomii ni ko ni i fọwọ si i, o le loun ko mọ ọn ri, o le ni kii ṣe ọmọ ẹgbẹ oun, ibẹ yẹn a waa bajẹ, ẹsẹkẹsẹ taa lọọ ba lo fọwọ si, o n sanwo wa deede, bo pe wa yoo tun fun wa lowo epo, Buhari naa ko niṣoro, iṣoro wa ni awọn aṣoju.	Ọba Iléogbó: Ọlọ́run ti ràn wá lọ́wọ́, ẹni tó wà níbí gẹ́gẹ́ bíi gómìnà, Gbóyèga Oyètọ́lá jẹ́ aláàánú, kìí jà, kìí bínú, ó sì máa ń gbọ́ràn; ó tún ń gbà ìmọ̀ràn, kò sẹ́ni tó kanlẹ̀kùn tí kò ṣílẹ̀kùn fún, nígbà táa fẹ́ẹ́ ṣe títì ìlú wa, ó fún wa ní ìyọ̀nda láti ṣe é, kání ẹlòmíì ni kò ní í fọwọ́ sí i, ó lè lóun kò mọ̀ ọ́n rí, ó le ní kìí ṣe ọmọ ẹgbẹ́ òun, ibẹ̀ yẹn á wáá bàjẹ́, ẹsẹ̀kẹsẹ̀ táa lọọ ba ló fọwọ́ sí, ó ń sanwó wa déédé, bó pè wá yóò tún fún wa lówó epo, Buhari náà kò níṣòro, ìṣòro wa ni àwọn aṣojú.
Fun apẹẹrẹ, ohun to n ṣẹlẹ nigberiko mi, mi o mọ, awọn to fi ṣe aṣoju ni wọn ko ṣeto wọn, awọn to n ran niṣẹ lo n dalẹ.	Fún àpẹẹrẹ, ohun tó ń ṣẹlẹ̀ nígbèríko mi, mi ò mọ̀, àwọn tó fi ṣe aṣojú ní wọn kò ṣètò wọn, àwọn tó ń rán níṣẹ́ ló ń dalẹ̀.
Awọn eeyan n dalẹ ara wọn, ṣugbọn gbogbo ẹni ba dalẹ ko ni i dalẹ.	Àwọn èèyàn ń dalẹ̀ ara wọn, ṣùgbọ́n gbogbo ẹni bá dalẹ̀ kò ní i dalẹ́.
Loootọ ni nnkan nira fawọn ọmọ ẹgbẹ telọ, ṣugbọn ijọba Sanwo-Olu n ran wa lọwọ	Lóòótọ́ ni nǹkan nira fáwọn ọmọ ẹgbẹ́ télọ̀, ṣùgbọ́n ìjọba Sanwó-Olú ń ràn wá lọ́wọ́
Alaaja Jarinatu Amida ni aarẹ ẹgbẹ awọn aranṣọ, ati aṣe aṣọ lọṣọọ niipinlẹ Eko, wọn ti ba Aṣejere sọrọ nipa iṣẹ wọn ati ohun ti wọn ni lọkan lati se fawọn ọmọ ẹgbẹ ninu ọdun tuntun, bẹẹ ni wọn si tun salaye nipa awon alayederu ti wọn n pe ara wọn lẹgbẹ aransọ niipinlẹ naa.	Àlàájà Jarinatu Amida ni ààrẹ ẹgbẹ́ àwọn aránṣọ, àti aṣe aṣọ lọ́ṣọ̀ọ́ níìpínlẹ̀ Èkó, wọ́n ti bá Àṣejèrè sọ̀rọ̀ nípa iṣẹ́ wọn àti ohun tí wọn ní lọ́kàn láti se fáwọn ọmọ ẹgbẹ́ nínú ọdún tuntun, bẹ́ẹ̀ ni wọ́n sì tún sàlàyé nípa àwon aláyédèrú tí wọ́n ń pe ara wọn lẹ́gbẹ́ aránsọ níìpínlẹ̀ náà.
Ohun ti wọn ba OLUWATOYIN MATHNUEL so ree.	Ohun tí wọ́n bá OLÚWATÓYÌN MATHNUEL so rèé.
Asejere: Orukọ yin lẹkunrẹrẹ ma?	Àsejèrè: Orúkọ yín lẹ́kùnrẹ́rẹ́ mà?
Alaaja Amida: Orukọ mi ni Iyaafin Jarinatu Olufunmilayo Amida to jẹ Aarẹ ẹgbẹ aransọ niipinlẹ Eko lapapọ	Àlàájà Amida: Orúkọ mi ni Ìyáàfin Jarinatu Olúfúnmiláyò Amida tó jẹ́ Ààrẹ ẹgbẹ́ aránsọ níìpínlẹ̀ Èkó lápapọ̀
Aṣejere: Gẹgẹ bii Aarẹ, ọdun keloo niyi tẹẹ ti n ṣiṣẹ aṣo riran?	Àṣejèrè: Gẹ́gẹ́ bíi Ààrẹ, ọdún kelòó nìyí tẹ́ẹ tí ń ṣiṣẹ́ aṣo rírán?
Alaaja Amida: Ọdun karundinlaaadọta mi ni yii gẹgẹ bi aransọ, ọdun keji ti mo gba iyọnda lati da duro ni mo si ti darapọ mọ ẹgbẹ aransọ niipinlẹ Eko.	Àlàájà Amida: Ọdún karùndínláàádọ́ta mi nì yíí gẹ́gẹ́ bí aránsọ, ọdún kejì tí mo gba ìyọ̀nda láti dá dúró ni mo sì ti darapọ̀ mọ́ ẹgbẹ́ aránsọ níìpínlẹ̀ Èkó.
Adugbo Somolu ni mo ti kọsẹ aransọ lọdọ Iyaafin Esther, Iyaafin Amusa naa tun kọ mi niṣẹ ki n too wa tun kọsẹ lọdọ Iya Sina ni adugbo Agege.	Àdúgbò Sómólú ni mo ti kọ́sẹ́ aránsọ lọ́dọ̀ Ìyáàfin Esther, Ìyáàfin Amusa náà tún kọ́ mi níṣẹ́ kí ń tóo wá tún kọ́sẹ́ lọ́dọ̀ Ìyá Sínà ní àdúgbò Agége.
Ọga mi Iya Shina yii si n ṣiṣẹ aransọ, ọkan pataki si ni wọn ninu ọmọ ẹgbẹ aransọ tiluu Agege.	Ọ̀gá mi Ìyá Shínà yìí sì ń ṣiṣẹ́ aránsọ, ọ̀kan pàtàkì sì ni wọ́n nínú ọmọ ẹgbẹ́ aránsọ tìlúú Agége.
Asejere: Njẹ iyatọ wa laarin iṣẹ aransọ ode oni ati ti atijọ?	Àsejèrè: Ǹjẹ́ ìyàtọ̀ wà láàrín iṣẹ́ aránsọ òde òní àti ti àtijọ́?
Alaaja Amida: Iyatọ gedegbe wa nibẹ nitori laye atijọ awọn ti ko kawe ni wọn maa n kọṣẹ aransọ ṣugbon laye isinyin ọpọlọpọ awọn to kawe gboye lo ti n ṣiṣẹ aranṣọ, ti wọn si n ran ọmọ lọ si ileewe, ti wọn tun fi gbe ohun rere ṣe.	Àláájà Amida: Ìyàtọ̀ gédégbé wà níbẹ̀ nítorí láyé àtijọ́ àwọn tí kò kàwé ni wọ́n máa ń kọ́ṣẹ́ aránsọ ṣùgbón láyé ìsìnyín ọ̀pọ̀lọpọ̀ àwọn tó kàwé gboyè ló ti ń ṣiṣẹ́ aránṣọ, tí wọ́n sì ń rán ọmọ lọ sí iléèwé, tí wọ́n tún fi gbé ohun rere ṣe.
Ọlaju ti wọnu iṣẹ aransọ, owo ti wa lọwọ ẹni ti n ṣiṣẹ aransọ, iṣẹ yii gbe mi, mo dẹ dupẹ lọwọ Ọlọrun Ọba.	Ọ̀làjú ti wọnú iṣẹ́ aránsọ, owó tí wà lọ́wọ́ ẹni tí ń ṣiṣẹ́ aránsọ, iṣẹ́ yìí gbè mí, mo dẹ̀ dúpẹ́ lọ́wọ́ Ọlọ́run Ọba.
Asejere: Njẹ Ijọba ti mu ileri ti wọn ṣe pẹlu yin sẹ?	Àsejèrè: Ǹjẹ Ìjọba ti mú ìlérí tí wọ́n ṣe pẹ̀lú yín sẹ?
Alaaja Amida: Ijọba n gbiyanju niwonba agbara won, nitori lasiko igbele korona wọn fun wa ni iranwọ ounjẹ, ohun jijẹ to jọju nijọba gbe fun ẹgbẹ wa lẹẹmeji ọtọọtọ, bo tile jẹ pe ko kari gbogbo ọmọ ẹgbẹ aransọ, sibẹ a mọ riri awon ijọba, wọn gbiyanju nitori Women Affairs naa ko fi ọrọ wa ṣere nipa ṣiṣe iranwọ mansinni fawọn ọmọ ẹgbẹ wa.	Àláájà Amida: Ìjọba ń gbìyànjú níwònba agbára won, nítorí lásìkò ìgbélé kòrónà wọ́n fún wa ní ìrànwọ oúnjẹ, ohun jíjẹ tó jọjú nìjọba gbé fún ẹgbẹ́ wa lẹ́ẹ̀mejì ọ̀tọ̀ọ̀tọ̀, bó tilè jẹ́ pé kò kárí gbogbo ọmọ ẹgbẹ́ aránsọ, síbẹ̀ a mọ rírì àwon ìjọba, wọ́n gbìyànjú nítorí Women Affairs náà kò fi ọ̀rọ̀ wa ṣeré nípa ṣíṣe ìrànwọ́ mansínnì fáwọn ọmọ ẹgbẹ́ wa.
Sibẹ, o ku ni ibọn n ro, awa ẹgbẹ aransọ ipinlẹ Eko tubọ n woju ijọba fun iranwọ ti wọn pinnu lati ṣe fun ọmọ ẹgbẹ to ba darapọ mọ SMEDAN, ati ṣe eto ti wọn ni ka ṣe nipa ti foomu, a si mo pe laipẹ, wọn yoo mu iranwọ ti wọn pinnu fun wa ṣẹ.	Síbẹ̀, ó kù ni ìbọn ń ró, àwa ẹgbẹ́ aránsọ ìpínlẹ̀ Èkó túbọ̀ ń wojú ìjọba fún ìrànwọ́ tí wọ́n pinnu láti ṣe fún ọmọ ẹgbẹ́ tó bá darapọ̀ mọ SMEDAN, àti ṣe ètò tí wọ́n ní ká ṣe nípa ti fóòmù, a sì mò pé láìpẹ́, wọn yóò mu ìrànwọ́ tí wọ́n pinnu fún wa ṣẹ.
Asejere: Bawo ni owo ṣe ri ni asiko iwọde endsars?	Àsejèrè: Báwo ní òwò ṣe rí ní àsìkò ìwọde endsars?
Alaaja Amida: Asiko iwode endsars ko rorun rara fun awọn ọmọ ẹgbẹ aransọ, sibẹ Ijọba dide iranwọ, a si pin mọ ara wa lọwọ niwonba.	Àláájà Amida: Àsìkò ìwóde endsars kò rorùn rárá fún àwọn ọmọ ẹgbẹ́ aránsọ, síbẹ̀ Ìjọba dìde ìrànwọ́, a sì pin mọ́ ara wa lọ́wọ́ níwònba.
Aṣejere: Abi a ri ọmọ ẹgbẹ aransọ ti wọn ja ṣọọbu tabi ko lẹru lọ lasiko naa?	Àṣejèrè: Àbí a rí ọmọ ẹgbẹ́ aránsọ tí wọ́n já ṣọ́ọ̀bù tàbí́ kó lẹ́rù lọ lásìkò náà?
Alaaja Amida: Rara o, ko si nnkan to jọ bẹẹ o!	Àláájà Amida: Rárá o, kò sí nǹkan tó jọ bẹ́ẹ̀ o!
Nitori igbele endsars to ba ti korona nile lo faa ti nnkan fi safẹrẹ fun awon ọmọ ẹgbẹ, ijọba si dide iranwọ.	Nítorí ìgbélé endsars tó bá ti kòrónà nílè ló fàá tí nǹkan fi sàfẹ́rẹ́ fún àwon ọmọ ẹgbẹ́, ìjọba sì dìde ìrànwọ́.
Aṣejere: Njẹ a ri awon aransọ kan ti ko darapọ mo ̣ẹgbẹ?	Àṣejèrè: Ǹjẹ a rí àwon aránsọ kan tí kò darapọ̀ mó ̣ẹgbẹ́?
Alaaja Amida: Wọn pọ, sugbon gẹgẹ bii imọran ti Gomina Faṣọla gba wa nigba naa pe Ẹni yoowu ti ko ba darapọ mọ ẹgbẹ̣ ki a ma baa ja, nigba ti iru ẹni bẹẹ ba n ri aseyori wa funrarẹ ni yoo darapọ mọọ ẹgbẹ Bẹẹ si nimoran yii ṣiṣẹ nitori nigba ti wọn ri aṣeyori wa nitoọtọ funra wọn ni wọn darapo mọ ẹgbẹ aransọ.	Àláájà Amida: Wọ́n pọ̀, sùgbón gẹ́gẹ́ bíi ìmọ̀ràn tí Gómìnà Fáṣọlá gbà wá nígbà náà pé ‘Ẹni yòówù tí kò bá darapọ̀ mọ́ ẹgbẹ̣́ kí á má báa jà, nígbà tí irú ẹni bẹ́ẹ̀ bá ń rí àseyorí wa fúnrarẹ̀ ni yóò darapọ̀ mọ́ọ́ ẹgbẹ́’ Bẹ́ẹ̀ sì nìmòràn yìí ṣiṣẹ́ nítorí nígbà tí wọ́n rí àṣeyorí wa nítòọ́tọ́ fúnra wọn ní wọ́n darapò mọ́ ẹgbẹ́ aránsọ.
Fun idi eyii, a kii ba ẹnikọọkan pariwo wa darapọ mọ ẹgbẹ mọ.	Fún ìdí èyíí, a kìí bá ẹnìkọọkan pariwo wa darapọ̀ mọ ẹgbẹ mọ̀.
Anfani pọ ninu jijẹ ọmọ ẹgbẹ LASFADAN.	Ànfàní pọ̀ nínú jíjẹ́ ọmọ ẹgbẹ́ LASFADAN.
Asejere: Njẹ ẹ tiẹ le darukọ awon eniyan nla lawujọ ti ẹ ti ba ransọ?	Àsejèrè: Ǹjẹ́ ẹ tiẹ̀ le dárúkọ àwon ènìyàn ńlá láwùjọ tí ẹ ti ba ránsọ?
Alaaja Amida: Awọn onibaara pọ jantirẹrẹ ṣugbọn mo le ranti Iyaafin Onyeabore, Iyaafin Jinadu ati awọn ọkunrin naa nitori aṣọ tọkunrin, tobinrin ni mo n ran.	Àlàájà Amida: Àwọn oníbàárà pọ̀ jàntìrẹrẹ ṣùgbọ́n mo le rántí Ìyáàfin Onyeabore, Ìyáàfin Jìnádù àti àwọn ọkùnrin náà nítorí aṣọ tọkùnrin, tobìnrin ni mò ń rán.
Aṣejere: Bawo lẹ ṣe n da si ọrọ aranṣọ to ba aṣọ onibaara jẹ?	Àṣejèrè: Báwo lẹ ṣe ń dá sí ọ̀rọ̀ aránṣọ tó ba aṣọ oníbàárà jẹ́?
Alaaja Amida: Ko i tii si irufe ẹsun bẹẹ nitori gbogbo ọmọ ẹgbẹ aransọ lo dangajia lẹnu iṣẹ ti wọn kọ ati wipe aransọ ko gbodo to nnkan miiran to ba n ge aṣọ onibaara, to ba tiẹ wa jẹ pe aransọ kan ṣi aṣọ ge, ọpọlọ ni too tun fi sọọ di style miiran to tun maa jọ onibaara loju, yoo si tun jẹ owo rẹpẹtẹ pẹlu	Àláájà Amida: Kò í tíì sí irúfé ẹ̀sùn bẹ́ẹ̀ nítorí gbogbo ọmọ ẹgbẹ́ aránsọ ló dángájíá lẹ́nu iṣẹ́ tí wọ́n kọ́ àti wípé aránsọ kò gbodò tó nǹkan mííràn tó bá ń gé aṣọ oníbàárà, tó bá tiẹ̀ wá jẹ́ pé aránsọ kan ṣi aṣọ gé, ọpọlọ ni tóó tún fi sọọ́ di style mííràn tó tún máa jọ oníbàárà lójú, yóò sì tún jẹ owó rẹpẹtẹ pẹ̀lú
Aṣejere: Njẹ a ri ninu awon ọmọ yin to n ṣiṣẹ yii?	Àṣejèrè: Ǹjẹ́ a rí nínú àwon ọmọ yín tó ń ṣiṣẹ́ yìí?
Alaaja Amida: Bẹẹ ni!	Àlàájà Amida: Bẹ́ẹ̀ ni!
Awọn ọmọ mii meji ni won mu iṣẹ yii lookunkundun niluu Porta ati Abuja bo tilẹ jẹ pe wọn kawe gboye ni Yunifasiti.	Àwọn ọmọ mii méjì ni wón mú iṣẹ́ yìí lóòkúnkúndùn nílùú Portá àti Àbújá bó tìlẹ́ jẹ́ pé wọ́n kàwé gboyè ní Yunifásítì.
Asejere: Ẹ jẹ ka sọrọ nipa awon ti wọn n ba yin du ẹgbẹ yii, pe ẹgbẹ aransọ ni wọn, nibo le ba ọrọ wọn de?	Àsejèrè: Ẹ jẹ́ ká sọ̀rọ̀ nípa àwon tí wọn ń bá yín du ẹgbẹ́ yìí, pé ẹgbẹ́ aránsọ ní wọn, níbo le bá ọ̀rọ̀ wọn dé?
Alaaja Amida: A ti gbe wọn lọ si tesan ọlọpaa, lọjọ ti won fẹẹ ṣe ayẹyẹ ẹgbẹ wọn, ọlọpaa si ti sọ fun wọn pe ẹgbẹ telọ, ẹyọ kan ni, ijọba naa si mọ nipa, ẹ o baa lọ sibikibi lọọ gba iyọnda, ayederu niyen, ẹ ti ṣejọba tiyin, ẹ fi ẹni to wa nibẹ silẹ ko ṣe tiẹ, wọn si gba bẹẹ.	Àláájà Amida: A ti gbé wọn lọ sí tésàn ọlọ́pàá, lọ́jọ́ tí wón fẹ́ẹ́ ṣe ayẹyẹ ẹgbẹ́ wọn, ọlọ́pàá sì ti sọ fún wọn pé ẹgbẹ́ télọ, ẹyọ kan ni, ìjọba náà sì mọ̀ nípa, ẹ ò báà lọ síbikíbi lọọ gba ìyọ̀nda, ayédèrú nìyen, ẹ ti ṣèjọba tiyin, ẹ fi ẹni tó wà níbẹ̀ sílẹ̀ kó ṣe tiẹ̀, wọn sì gbà bẹ́ẹ̀.
Lẹyin igba yen, wọn ko duro, wọn n lọ kaakiri ṣugbọn ijọba n ṣiṣẹ lee lori lọwọ, tori lẹnu ọjọ mẹta yii wọn fọrọwerọ pẹlu baba isalẹ ẹgbẹ wa, lati beere bọrọ naa ṣe jẹ, ṣugbọn ṣe ni wọn n lọ kaakiri lati parọ.	Lẹ́yìn ìgbà yen, wọn kò dúró, wọn ń lọ káàkiri ṣùgbọ́n ìjọba ń ṣiṣẹ́ lée lórí lọ́wọ́, torí lẹ́nu ọjọ́ mẹ́ta yìí wọ́n fọ̀rọ̀wérọ̀ pẹ̀lú bàbá ìsàlẹ̀ ẹgbẹ́ wa, láti bèèrè bọ́rọ̀ náà ṣe jẹ́, ṣùgbọ́n ṣe ni wọ́n ń lọ káàkiri láti parọ́.
Asejere: Nje ẹgbẹ to so gbogbo oniṣẹ ọwọ pọ, iyen LASCOTA n gbe igbẹsẹ kan nipa ọrọ yii?	Àsejèrè: Ǹjé ẹgbẹ́ tó so gbogbo oníṣẹ́ ọwọ́ pọ̀, ìyen LASCOTA ń gbé ìgbẹ́sẹ̀ kan nípa ọ̀rọ̀ yìí?
Alaaja Amida: LASCOTA ti fofin de wọn, wọn ti lawọn ko mọ won lọmọ ẹgbẹ, ijọba naa si ti fofin de wọn pe awọn ko mọ wọn gẹgẹ bii ọmọ ẹgbẹ aranṣọ lEkoo, ṣugbọn agidi ni wọn n lo kaakiri, pe ta lo maa mu mi, ohun ti wọn n ba kiri niyen.	Àlàájà Amida: LASCOTA ti fòfin dè wọ́n, wọ́n ti láwọn kò mọ̀ wón lọ́mọ ẹgbẹ́, ìjọba náà sì ti fòfin de wọn pé àwọn kò mọ̀ wọ́n gẹ́gẹ́ bíi ọmọ ẹgbẹ́ aránṣọ l’Ékòó, ṣùgbọ́n agídí ni wọ́n ń lò káàkiri, pé ta ló máa mú mi, ohun tí wọn ń bá kiri nìyen.
Asejere: Ṣe e ti jẹ kawọn ọmọ ẹgbẹ lapapọ mọ nipa rẹ?	Àsejèrè: Ṣé e ti jẹ́ káwọn ọmọ ẹgbẹ́ lápapọ̀ mọ nípa rẹ?
Alaaja Amida: Gbogbo awon ọmọ ẹgbẹ pata, atawon ọmọ ẹgbẹ wa to n tele wọn, ẹni to yan lati fi ṣe alaga ẹgbẹ tiẹ ni alaga igbimọ to sakoso eto idibo to gbe wa wọle, ẹni to fi se sẹkitiri, oun ni gofno nigba taa jọ wa pọ, a si jọ n ṣe nnkan pọ ni, ṣugbọn nigba ti a sọ fun wọn pe ninu awon igun mẹfa, ti awon jẹ ẹyọ kan, awon igun kan waa da ko ọmọ ẹgbẹ mẹsan ninu awon igbimo agba ẹgbẹ, ohun to fa wahala niyen o, wọn saa fẹẹ jẹ gaba le wa lori, ki wọn maa fọwọ lalẹ fun wa.	Àlàájà Amida: Gbogbo àwon ọmọ ẹgbẹ́ pátá, àtàwon ọmọ ẹgbẹ́ wa tó ń tèlé wọn, ẹni tó yàn láti fi ṣe alaga ẹgbẹ́ tiẹ̀ ni alága ìgbìmọ̀ tó sàkóso ètò ìdìbò tó gbé wa wọlé, ẹni tó fi se sẹ́kítírì, òun ni gófnò nígbà táa jọ wà pọ̀, a sì jọ ń ṣe nǹkan pọ̀ ni, ṣùgbọ́n nígbà tí a sọ fún wọn pé nínú àwon igun mẹ́fà, tí àwon jẹ ẹyọ kan, àwon igun kan wáá dá ko ọmọ ẹgbẹ́ mẹ́sàń nínú àwon ìgbìmò àgbà ẹgbẹ́, ohun tó fa wàhálà nìyen o, wọ́n sáà fẹ́ẹ́ jẹ gàba lé wa lórí, kí wọ́n máa fọwọ́ lalẹ̀ fún wa.
Asejere: Laakotan, imoran yin fun awon ọmọ ẹgbẹ	Àsejèrè: Láákótán, ìmòràn yín fún àwon ọmọ ẹgbẹ́
Alaaja Amida: Imọran mi fun awon ọmọ ẹgbẹ paapaa julọ lobinrin ni pe lẹyin ipade, ki onikalukuu mu ọna ile pọn, ki a ṣe otitọ pẹlu awọn ọkọ wa, ka tọju awon ọmọ wa nitori awọn ni ẹyinọla wa.	Àláájà Amida: Ìmọ̀ràn mi fún àwon ọmọ ẹgbẹ́ pàápàá jùlọ lóbìnrin ni pé lẹ́yìn ìpàdé, kí oníkálukúú mú ọ̀nà ilé pọ̀n, kí á ṣe òtítọ́ pẹ̀lú àwọn ọkọ wa, ká tọ́jú àwon ọmọ wa nítorí àwọn ni ẹ̀yìnọ̀la wa.
Ki a ma jokoo sidii ọtẹ, nitori ko si ere kankan nibẹ, ki gbogbo ọmọ ẹgbẹ aransọ mu iṣẹ yii lookunkundun nitori iṣẹ to niye lori, to si lere lori ni, to ṣee fi le ọmọ lọwọ, ki Ọlọrun tubọ ba wa fi alubarika si.	Kí á má jókòó sídìí ọ̀tẹ̀, nítorí kò sí èrè kankan níbẹ̀, kí gbogbo ọmọ ẹgbẹ́ aránsọ mú iṣẹ́ yìí lóòkúnkúndùn nítorí iṣẹ́ tó níye lórí, tó sì lérè lórí ni, tó ṣeé fí lé ọmọ lọ́wọ́, kí Ọlọ́run túbọ̀ bá wa fi àlùbáríkà si.
Ọmọ ṣọọṣi Oyedepo rowo he, lo ba jẹbun owo rẹpẹtẹ	Ọmọ ṣọ́ọ̀ṣì Oyèdépò rówó he, ló bá jẹ̀bùn owó rẹpẹtẹ
Augustine Ogun lorukọ ọmọkunrin naa, ọkada lo n wa ni ilu Oghara niipinlẹ Delta, owo kan lo ri he, to si da owo ọhun pada, owo to da pada yii lo ti ko oriire nla ba ọkunrin naa, koda oun naa ti dolowo rẹpẹtẹ.	Augustine Ògún lorúkọ ọmọkùnrin náà, ọ̀kadà ló ń wà ní ìlú Oghara níìpínlẹ̀ Delta, owó kan ló rí he, tó sì dá owó ọ̀hún padà, owó tó dá padà yìí ló ti kó oríire ńlá bá ọkùnrin náà, kódà òun náà ti dolówó rẹpẹtẹ.
Iroyin taa gbọ ni pe ọmọ ijọ Biṣọọbu David Oyedepo, iyẹn Winners Chapel lọkunrin yii, ṣugbọn iṣẹ ọkada lo n ṣe.	Ìròyìn taa gbọ́ ni pé ọmọ ìjọ Bíṣọ́ọ̀bù David Oyèdépò, ìyẹn Winners Chapel lọkùnrin yìí, ṣùgbọ́n iṣẹ́ ọ̀kadà ló ń ṣe.
Obinrin kan to gbe la gbọ pe o gbagbe owo sori ọkada rẹ, n lo ba da owo ọhun pada.	Obìnrin kan tó gbé la gbọ́ pé ó gbàgbé owó sórì ọ̀kadà rẹ̀, n ló bá dá owó ọ̀hún padà.
Ẹgbẹrun lọna ẹẹdẹgbẹrin naira, iyẹn N700,000 la gbọ pe ọkunrin yii da pada.	Ẹgbẹ̀rún lọ́nà ẹ̀ẹ́dẹ́gbẹ̀rin náírà, ìyẹn N700,000 la gbọ́ pé ọkùnrin yìí dá padà.
Ohun taa gbọ ni pe ṣe lobinrin to gun ọkada yii lọọ ya owo naa lọ̣wọ banki, owo naa lo fẹẹ lọọ da pada, to fi gbagbe rẹ sori ọkada.	Ohun taa gbọ́ ni pé ṣe lobìnrin tó gun ọ̀kadà yìí lọọ yá owó náà lọ̣́wọ́ báǹkì, owó náà ló fẹ́ẹ lọọ dá padà, tó fi gbàgbé rẹ̀ sórí ọ̀kadà.
Ṣugbọn eto kan lori tẹlifisan TVC to wa lEkoo lawọn atọkun eto naa ti n sọrọ ọkunrin yii, ti wọn si n gbe orinyin fun iwa ootọ to hu naa.	Ṣùgbọ́n ètò kan lórí tẹlifisàn TVC tó wà l’Ékòó làwọn atọ́kùn ètò náà tí ń sọ̀rọ̀ ọkùnrin yìí, tí wọ́n sì ń gbé orińyìn fún ìwà òótọ́ tó hù náà.
Bi eto naa ti n lọ lọwọ lẹnikan fi iye owo ti ọkunrin ọlọkada yii da pada ranṣẹ si adari awọn atọkun eto naa, iyẹn Morayọ Afọlabi Brown.	Bí ètò náà ti ń lọ lọ́wọ́ lẹnìkan fi iye owó tí ọkùnrin ọlọ́kadà yìí dá padà ránṣẹ́ si adarí àwọn atọ́kùn ètò náà, ìyẹn Moráyọ̀ Afọlábí Brown.
Lojuẹsẹ si ni Morayọ ti kede ọrọ naa seti awọn olugbọ eto naa pe ẹnikan ti fi owo ranṣẹ si akanti ọhun, ẹni tọhun ni koun fun ọkunrin ọlọkada to da owo olowo pada, lati fi dupẹ lọwọ rẹ, ati lati ṣe koriya fun un, nitori ẹkọ nla lo jẹ fawọn yooku lawujọ wa.	Lójúẹsẹ̀ sì ni Moráyọ̀ ti kéde ọ̀rọ̀ náà sétí àwọn olùgbọ́ ètò náà pé ẹnìkan ti fi owó ránṣẹ́ sí àkáǹtì ọ̀hún, ẹní tọ̀hún ní kóun fún ọkùnrin ọlọ́kadà tó dá owó olówó padà, láti fi dúpẹ́ lọ́wọ́ rẹ̀, àti láti ṣè kóríyá fún un, nítorí ẹ̀kọ́ ńlá ló jẹ́ fáwọn yóòkù láwùjọ wa.
Ẹtan ayeraye lohun ti wọn n pe ni arun Korona  Oyedepo	Ẹ̀tàn ayérayé lohun tí wọ́n ń pè ní àrùn Kòrónà – Oyèdépò
Olori ijọ Living Faith Chapel ti wọn tun n pe ni Winners Chapel, Biṣọọbu David Oyedepo ti ṣapejuwe arun korona to gba igboro kan lọdun yii, to si di ẹru jẹjẹ sawọn eeyan lọrun gẹgẹ bi ẹtan ayeraye, lati ọrun apaadi.	Olórí ìjọ Living Faith Chapel tí wọ́n tún ń pè ní Winners Chapel, Bíṣọ́ọ̀bù David Oyèdépò ti ṣàpèjúwe àrùn kòrónà tó gba ìgboro kan lọ́dún yìí, tó sì di ẹ̀rù jẹ̀jẹ̀ sáwọn èèyàn lọ́rùn gẹ́gẹ́ bí ẹ̀tàn ayérayé, láti ọ̀run àpáàdì.
Oyedepo sọrọ yii ninu ipagọ ijọ naa to n lọ lọwọ, eyi ti wọn pe ni Shiloh 2020, pẹlu akọle Ibapade Iyipada.	Oyèdépò sọ̀rọ̀ yìí nínú ìpàgọ́ ìjọ náà tó ń lọ lọ́wọ́, èyí tí wọ́n pè ní Shiloh 2020, pẹ̀lú àkọlé Ìbápàdé Ìyípadà.
Nigba to n waasu lalẹ Wẹsde, Oyedepo ni gbogbo ohun ti awọn oyinbo, atawọn to mọ nipa eto ilera sọ ni pe ṣe lawọn eeyan yoo maa ṣa oku loju titi nilẹ Afirika, ṣugbọn si iyalẹnu wọn, arun naa ko ja to bi wọn ṣe lero, bẹẹ ni ko paayan to bo ṣe paayan niluu oyinbo.	Nígbà tó ń wàásù lálẹ́ Wẹ́sde, Oyèdépò ní gbogbo ohun tí àwọn òyìnbó, àtàwọn tó mọ̀ nípa ètò ìlera sọ ni pé ṣe làwọn èèyàn yóò máa ṣa òkú lójú títì nílẹ̀ Áfíríkà, ṣùgbọ́n sí ìyàlẹ́nu wọn, àrùn náà kò jà tó bí wọ́n ṣe lérò, bẹ́ẹ̀ ni kò pààyàn tó bó ṣe pààyàn nílùú òyìnbó.
Bakan naa ni baba naa tẹnumọ ọn pe wọn ti fọrọ arun naa da ẹru si ọkan awọn eeyan debii pe jinni-jinni rẹ gan an lo n paayan kaakiri agbaye.	Bákan náà ni bàbá náà tẹnumọ́ ọn pé wọ́n ti fọ̀rọ̀ àrùn náà dá ẹ̀rù sí ọkàn àwọn èèyàn débii pé jìnnì-jìnnì rẹ̀ gan an ló ń pààyàn káàkiri àgbáyé.
Eemọ wọluu!	Èèmọ̀ wọ̀lúú!
Miliiọnu mẹwaa eeyan padanu iṣẹ wọn	Mílííọ̀nù mẹ́wàá èèyàn pàdánù iṣẹ́ wọn
Miliiọnu mẹtadinlogun eeyan lo ti padanu iṣẹ wọn lati inu oṣu kejila ọdun 2014 titi di akoko yii.	Mílííọ̀nù mẹ́tàdínlógún èèyàn ló ti pàdánù iṣẹ́ wọn láti inú oṣù kejìlá ọdún 2014 títí di àkókò yìí.
Ohun ti ajọ to n ṣakoso akojọpọ ohun to n lọ leka ọrọ aje nilẹ wa ti a n pe ni National Bureau of Statistics (NBS)lo sọrọ bẹẹ.	Ohun tí àjọ tó ń ṣàkóso àkójọpọ̀ ohun tó ń lọ léka ọrọ̀ ajé nílẹ̀ wa tí à ń pè ní National Bureau of Statistics (NBS)ló sọ̀rọ̀ bẹ́ẹ̀.
Gẹgẹ bi ajọ ọhun ṣe sọ lọjọ Mọnde to kọja yii, laarin oṣu kẹrin si kẹfa ọdun yii nikan, awọn eeyan to fẹẹ to miliiọnu kan ni wọn padanu ẹmi wọn.	Gẹ́gẹ́ bí àjọ ọ̀hún ṣe sọ lọ́jọ́ Mọ́ńdè tó kọjá yìí, láàrín oṣú kẹrin sí kẹfà ọdún yìí nìkan, àwọn èèyàn tó fẹ́ẹ tó mílííọ̀nù kan ni wọ́n pàdánù ẹ̀mí wọn.
Awọn ẹgbẹrun lọna ẹgbẹrin o le ọgbọn eeyan ni wọn padanu iṣẹ wọn.	Àwọn ẹgbẹ̀rún lọ́nà ẹgbẹ̀rin ó lé ọgbọ̀n èèyàn ni wọ́n pàdánù iṣẹ́ wọn.
Ṣugbọn, fun igba akọkọ, iye awọn eeyan ti wọn nifẹẹ ati ṣiṣẹ ti dinku si bo ṣe wa tẹlẹ.	Ṣùgbọ́n, fún ìgbà àkọ́kọ́, iye àwọn èèyàn tí wọ́n nífẹ̀ẹ́ àti ṣiṣẹ́ ti dínkù sí bó ṣe wà tẹ́lẹ̀.
Iyẹn ni pe awọn miliiọnu mẹwaa eeyan ni wọn ko tiẹ nifẹẹ ati ṣiṣẹ labẹ ẹnikan, ṣugbọn ti awọn naa fẹẹ maa ṣiṣẹ funra wọn.	Ìyẹn ni pé àwọn mílíiọ̀nù mẹ́wàá èèyàn ni wọ́n kò tiẹ̀ nífẹ̀ẹ́ àti ṣiṣẹ́ lábẹ́ ẹnìkan, ṣùgbọ́n tí àwọn náà fẹ́ẹ́ máa ṣiṣẹ́ fúnra wọn.
Ohun ti ajọ NBS sọ niyẹn.	Ohun tí àjọ NBS sọ nìyẹn.
Owo ti mo fẹẹ gba lọwọ Salawa Abẹni lo koba mi	“Owó tí mo fẹ́ẹ́ gbà lọ́wọ́ Sàláwà Àbẹ̀ní ló kóbá mi”
Olufowokẹ Ọladunjoye Emmanuel, ọmọkunrin ẹni ọdun mọkandinlogun to fẹẹ fi aworan ihoho gbajumọ olorin waka nni, Alaaja Salawa Abẹni ṣe gbaju ẹ, ti ha sọwọ awọn ọlọpaa.	Olúfowókẹ́ Ọládùnjoyè Emmanuel, ọmọkùnrin ẹni ọdún mọ́kàndínlógún tó fẹ́ẹ́ fi àwòrán ìhòhò gbajúmọ̀ olórin wákà nni, Àláájà Sàláwà Àbẹ̀ní ṣe gbájú ẹ̀, ti há sọ́wọ́ àwọn ọlọ́pàá.
Ọmọkunrin naa si ti jẹwọ pe owo toun fẹẹ gba lọwọ waka queen lo sun oun sidii iwa ibi naa.	Ọmọkùnrin náà sì ti jẹ́wọ́ pé owó tóun fẹ́ẹ́ gbà lọ́wọ́ wákà queen ló sún òun sídìí ìwà ibi náà.
Bẹẹ o ba gbagbe, laipẹ yii ni Salawa Abẹni funra rẹ ke gbajare sita pe kawọn ọmọ Naijiria gba oun, nitori ẹnikan to fẹẹ ba oun laye jẹ.	Bẹ́ẹ́ ó bá gbàgbé, láìpẹ́ yìí ní Sàláwà Àbẹ̀ní fúnra rẹ̀ ké gbàjarè síta pé káwọn ọmọ Nàíjíríà gba òun, nítorí ẹnìkan tó fẹ́ẹ́ bá òun láyé jẹ́.
Salawa lasiko naa sọ pe; Ọmọkunrin kan maa n pe oun lori foonu, lati gba owo lọwọ oun, o loun ni awọn aworan ihoho oun lọwọ, ṣugbọn emi o lowo ti mo fẹẹ fun un.	Sàláwà lásìkò náà sọ pé; “Ọmọkùnrin kan máa ń pe òun lórí fóònù, láti gba owó lọ́wọ́ òun, ó lóun ní àwọn àwòrán ìhòhò òun lọ́wọ́, ṣùgbọ́n èmi ò lówó tí mo fẹ́ẹ́ fún un.
Salawa funra rẹ lo da awọn aworan ihoho ọhun sita, bẹẹ lo si gba ọdọ awọn ọlọpaa lọ, lati fọrọ naa to wọn leti.	”Sàláwà fúnra rẹ̀ ló da àwọn àwòrán ìhòhò ọ̀hún síta, bẹ́ẹ́ ló sì gba ọ̀dọ̀ àwọn ọlọ́pàá lọ, láti fọ̀rọ̀ náà tó wọn létí.
Ohun ti Tunji Disu, ọga awọn ọlọpaa RRS sọ fun Aṣejere ni pe; lẹyin ọjọ mẹta tawọn ti n tọpinpin ọmọ naa, ọjọ Tọsde to kọja yii lọwọ ṣẹṣẹ tẹ ẹ nile rẹ to wa ni Brentfield Avenue, Peace Estate, Magboro, niipinlẹ Ogun.	Ohun tí Túnjí Dísù, ọ̀gá àwọn ọlọ́pàá RRS sọ fún Àṣejèrè ni pé; lẹ́yìn ọjọ́ mẹ́ta táwọn tí ń tọpinpin ọmọ náà, ọjọ́ Tọ́sde tó kọjá yìí lọwọ́ ṣẹ̀ṣẹ̀ tẹ̀ ẹ́ nílé rẹ̀ tó wà ní Brentfield Avenue, Peace Estate, Magboro, níìpínlẹ̀ Ògùn.
Akẹkọọ ileewe Yaba Technology lọmọ naa.	Akẹ́kọ̀ọ́ iléèwé Yaba Technology lọmọ náà.
Ọmọ naa ni ori kaadi to maa n wa lori foonu, ti wọn maa n ko aworan si loun ti ri awọn aworan naa.	Ọmọ náà ní orí káàdì tó máa ń wà lórí fóònù, tí wọ́n máa ń kó àwòrán sí lòun ti rí àwọn àwòrán náà.
Nigba to n sọrọ, Olufowokẹ Ọladunjoye Emmanuel ni, ori redio loun ti kọkọ mọ pe ọran loun da, o ni, nigba toun tun dele, ṣeni mama oun gbọ nipa ẹ, toun naa si tun n gbe awọn to huwa naa ṣepe.	Nígbà tó ń sọ̀rọ̀, Olúfowókẹ́ Ọládùnjoyè Emmanuel ni, orí rédíò lòun ti kọ́kọ́ mọ̀ pé ọ̀ràn lòuń dá, ó ní, nígbà tóun tún délé, ṣeni màmá òun gbọ́ nípa ẹ̀, tóun náà sí tún ń gbé àwọn tó hùwà náà ṣépè.
Eyi lo mu koun lọọ ba kaadi naa jẹ, toun si sọ ọ nu, o loun kan fẹẹ gbowo lọwọ Salawa ni toun ni.	Èyí ló mú kóun lọọ ba káàdì náà jẹ́, tóun sì sọ ọ́ nù, ó lóun kàn fẹ́ẹ́ gbowó lọ́wọ́ Sàláwà ní tòun ni.
Ọdun kan Dapọ Abiọdun tayọ gbogbo awọn to ti ṣe gomina lOgun  Remmy Hazzan	Ọdún kan Dàpọ̀ Abíọ́dún tayọ gbogbo àwọn tó ti ṣe gómìnà l’Ògùn – Remmy Hazzan
Remmy Hazzan ni oludamọran pataki lori eto iroyin ibanisọrọ fun Gomina Dapọ Abiọdun, tipinlẹ Ogun, latigba to ti bẹrẹ iṣẹ naa lo ti tan imọlẹ sawọn iṣẹ ti ọga ẹ n ṣe.	Remmy Hazzan ni olùdámọ̀ràn pàtàkì lórí ètò ìròyìn ìbánisọ̀rọ̀ fún Gómìnà Dàpọ̀ Abíọ́dún, tìpínlẹ̀ Ògùn, látìgbà tó ti bẹ̀rẹ̀ iṣẹ́ náà ló ti tan ìmọ́lẹ̀ sáwọn iṣẹ́ tí ọ̀gá ẹ̀ ń ṣe.
Laipẹ yii lo gba oniroyin wa lalejo si ọfiisi ẹ, nibi to ti ba wa sọ nipa iṣejọba Gomina Dapọ Abiọdun laarin ọdun kan, ohun to ba Adisa Akinpẹlu sọ niyi.	Láìpẹ́ yìí ló gba oníròyìn wa lálejò sí ọ́fíìsì ẹ̀, níbi tó ti bá wa sọ nípa ìṣèjọba Gómìnà Dàpọ̀ Abíọ́dún láàrín ọdún kan, ohun tó bá Àdìsá Akínpẹ̀lú sọ nìyí.
AṢEJERE: Ọjọ Ẹti, Fraide, lo pe ọdun kan ti Ọmọọba Dapọ Abiọdun, bẹrẹ iṣejọba gẹgẹ bi gomina niipinlẹ Ogun, bawo ni irinajo naa laarin ọdun kan si akoko yii?	ÀṢEJÈRÈ: Ọjọ́ Ẹtì, Fráìde, ló pé ọdún kan tí Ọmọọba Dàpọ̀ Abíọ́dún, bẹ̀rẹ̀ ìṣèjọba gẹ́gẹ́ bí gómìnà níìpínlẹ̀ Ògùn, báwo ni ìrìnàjò náà láàrin ọdún kan sí àkókò yìí?
Remmy Hazzan: Ẹ ṣe pupọ, adupẹ lọwọ Ọlọrun fun anfaani ti Ọmọọba Dapọ Abiọdun ni, lati jẹ gomina niipinlẹ Ogun, irinajo naa bẹrẹ lọjọ kọkandinlọgbọn, oṣu karun-un, ọdun to kọja.	Remmy Hazzan: Ẹ ṣé púpọ̀, adúpẹ́ lọ́wọ́ Ọlọ́run fún ànfààní tí Ọmọọba Dàpọ̀ Abíọ́dún ní, láti jẹ gómìnà níìpínlẹ̀ Ògùn, ìrìnàjò náà bẹ̀rẹ̀ lọ́jọ́ kọkàndínlọ́gbọ̀n, oṣù karùn-ún, ọdún tó kọjá.
Ni sisẹ n tẹle, a ti debi to lapẹẹrẹ, ibi taa ba de loni in, apẹẹrẹ ti wa pe ko jọ ti atẹyinwa, nnkan ti yatọ, ọtun ti de ba ipinlẹ Ogun.	Ní sísẹ̀ n tẹ̀lé, a ti débi tó lápẹẹrẹ, ibi táa ba dé lónì ín, àpẹẹrẹ ti wà pé kò jọ tí àtẹ̀yìnwá, nǹkan ti yàtọ̀, ọ̀tun ti dé bá ìpínlẹ̀ Ògùn.
Ṣugbọn a mọ pe ko ṣee ṣe fẹnikan pe oun ti ṣe e tan.	Ṣùgbọ́n a mọ̀ pé kò ṣeé ṣe fẹ́nìkan pé òun ti ṣe e tán.
Ibi taa ba ṣe e de lonii, iṣẹ si tun ku, awọn ibi to ba ku si yẹn lawa fẹẹ maa gbọ lati ẹnu araalu, kii ṣe pe ki wọn maa sọ pe a o ṣe rara.	Ibi táa bá ṣé é dé lónìí, iṣẹ́ sì tún kù, àwọn ibi tó bá kù sí yẹn làwa fẹ́ẹ́ máa gbọ́ láti ẹnu aráàlú, kìí ṣe pé kí wọ́n máa sọ pé a ò ṣe rárá.
Ọmọọba Dapọ Abiọdun jẹ ẹnikan ti ko fẹ ariwo, awọn nnkan to ti ṣe laarin ọdun kan, ko ti i si gomina to ti ṣe bẹẹ laarin ọdun kan niipinlẹ Ogun	Ọmọọba Dàpọ̀ Abíọ́dún jẹ́ ẹnìkan tí kò fẹ́ ariwo, àwọn nǹkan tó ti ṣe láàrín ọdún kan, kò tí ì sí gómìnà tó ti ṣe bẹ́ẹ̀ láàrín ọdún kan níìpínlẹ̀ Ògùn
AṢEJERE: Njẹ ẹ tiẹ le mẹnuba diẹ ninu awọn nnkan tẹ ẹ ti ṣe?	ÀṢEJÈRÈ: Ǹjẹ́ ẹ tiẹ̀ le mẹ́nubá díẹ̀ nínú àwọn nǹkan tẹ́ ẹ ti ṣe?
Remmy Hazzan: Opo marun-un lỌmọọba Dapọ Abiọdun fi n ṣejọba, o si da lori orin ogo ipinlẹ Ogun taa mọ si iṣẹ ya.	Remmy Hazzan: Òpó márùn-ún l’Ọmọọba Dàpọ̀ Abíọ́dún fi ń ṣèjọba, ó sì dá lórí orin ògo ìpínlẹ̀ Ògùn táa mọ̀ sí iṣẹ́ yá.
Akọkọ ninu ẹ ni eto imayedẹrun fawọn araalu, awọn bi ọna, omi, ina ati bẹẹ bẹẹ lọ.	Àkọ́kọ́ nínú ẹ̀ ni ètò ìmáyédẹrùn fáwọn aráàlú, àwọn bí ọ̀nà, omi, iná àti bẹ́ẹ̀ bẹ́ẹ̀ lọ.
Bi a ba wo awọn ọna ọhun taa ba ka ni maili, o fẹẹ dabi ẹni pe ko sẹni to ṣe iru ọna yii, lati Abẹokuta de Ṣagamu, opopona marosẹ to wa nibẹ, tiṣẹ n lọ lọwọ, bo tilẹ jẹ pe wọn ko ti i pari ẹ.	Bí a bá wo àwọn ọ̀nà ọ̀hún táa bá kà ní máìlì, ó fẹ́ẹ̀ dàbí ẹni pé kò sẹ́ni tó ṣe irú ọ̀nà yìí, láti Abẹ́òkúta dé Ṣágámù, òpópónà márosẹ̀ tó wà níbẹ̀, tíṣẹ́ ń lọ lọ́wọ́, bó tilẹ̀ jẹ́ pé wọn kò tí ì parí ẹ̀.
Ogoji kilomita ni.	Ogójì kìlómítà ni.
Lati Ijẹbu lọ si Ẹpẹ marosẹ to wa nibẹ, marun-un, marun-un ni, ti gbogbo kilomita ẹ jẹ marundinlogoji, o tun wa yatọ si awọn ọna to bọ si adugbo.	Láti Ìjẹ̀bú lọ sí Ẹ̀pẹ́ márosẹ̀ tó wà níbẹ̀, márùn-ún, márùn-ún ni, tí gbogbo kìlómítà ẹ̀ jẹ́ márùndínlógójì, ó tún wá yàtọ̀ sí àwọn ọ̀nà tó bọ́ sí àdúgbò.
Bẹẹ ni ọkan wa laaarin Ọta si AIT ni Eko, iyẹn n lọ bi kilomita mẹjọ, bẹẹ ba si wo o, ọna yii so ipinlẹ meji pọ, iru awọn ọna yii lo jẹ ijọba Dapọ Abiọdun logun julọ.	Bẹ́ẹ̀ ni ọ̀kan wà láàárín Ọ̀tà sí AIT ní Èkó, ìyẹn ń lọ bí kìlómítà mẹ́jọ, bẹ́ẹ bá sì wò ó, ọ̀nà yìí so ìpínlẹ̀ méjì pọ̀, irú àwọn ọ̀nà yìí ló jẹ ìjọba Dàpọ̀ Abíọ́dún lógún jùlọ.
Laarin IjẹbuOde, oriṣiiriṣii ọna.	Láàrín Ìjẹ̀bú–Òde, oríṣìíríṣìí ọ̀nà.
Ni Abẹokuta nibi, ọna Elite wa nibẹ, a nibi ti wọn n pe ni Gbọnagun, lagbegbe Ọbantoko, awọn ibi kan naa tun wa ti ojo ti ṣe maṣanfaani fun, tijọba tun ṣe, nipa ti opopona marosẹ, iṣẹ ti lọ bẹẹ ni ko duro, nitori omi n bẹ niwaju, eyi to wa lẹyin kekere si ni.	Ní Abẹ́òkúta níbí, ọ̀nà Elite wà níbẹ̀, a níbi tí wọ́n ń pè ní Gbọ́nàgùn, lágbègbè Ọbańtokò, àwọn ibì kan náà tún wà tí òjò ti ṣe máṣànfààní fún, tíjọba tún ṣe, nípa tí òpópónà márosẹ̀, iṣẹ́ tí lọ bẹ́ẹ̀ ni kò dúró, nítorí omi ń bẹ níwájú, èyí tó wà lẹ́yìn kékeré sí ni.
Lẹnu iṣẹ atunṣe ọna yii naa nijọba tun da ileeṣẹ akanṣe kan silẹ taa n pe ni Ogun State Public Works.	Lẹ́nu iṣẹ́ àtúnṣe ọ̀nà yìí náà nìjọba tún dá iléeṣẹ́ àkànṣe kan sílẹ̀ táa ń pè ní Ògùn State Public Works.
Iṣẹ tiwọn ni lati maa ṣe ọna keekeeke pẹlu atunṣe awọn ọna nla to ba wa ni adugbo kan.	Iṣẹ́ tiwọn ni láti máa ṣe ọ̀nà kéèkèèké pẹ̀lú àtúnṣe àwọn ọ̀nà ńlá tó bá wà ní àdúgbò kan.
Eleyii nijọba ṣe lati ri i daju pe ko si ọna to bajẹ ju laduugbo mi lọ.	Eléyìí nìjọba ṣe láti rí i dájú pé kò sí ọ̀nà tó bàjẹ́ jù ládùúgbò mi lọ.
Ẹ jẹ ka bọ sori ti ọrọ ilera ati eto aabo wa, taa ba si wo eto aabo niipinlẹ Ogun, Ọmọọba Dapọ Abiọdun, laarin ọgọrun-un ọjọ ti wọn fi wa nijọba, wọn ra ọgọrun-un mọto fawọn agbofinro lati lo, ti wọn ni awọn ẹrọ ibanisọrọ lọọtun, losi si.	Ẹ jẹ́ ká bọ́ sórí ti ọ̀rọ̀ ìlera àti ètò ààbò wa, táa bá sì wo ètò ààbò níìpínlẹ̀ Ò̀gùn, Ọmọọba Dàpọ̀ Abíọ́dún, láàrín ọgọ́rùn-ún ọjọ́ tí wọ́n fi wà níjọba, wọ́n ra ọgọ́rùn-ún mọ́tò fáwọn agbófinró láti lò, tí wọn ní àwọn ẹ̀rọ ìbánisọ̀rọ̀ lọ́ọ̀tún, lósì si.
Eyi to maa mu rọrun fawọn agbofinro lati maa ba ara wọn sọrọ, lati le jẹ kiṣẹ naa rọrun fun wọn, lori ẹ naa ni wọn ti ra alupupu, nitori awọn agbegbe kan wa tawọn agbofinro ba lo ọkọ, o le maa ja geere, lati lee ṣe iṣẹ wọn.	Èyí tó máa mú rọ̀rùn fàwọn agbófinró láti máa bá ara wọn sọ̀rọ̀, láti le jẹ́ kíṣẹ́ náà rọrùn fún wọn, lórí ẹ̀ náà ni wọ́n ti ra alùpùpù, nítorí àwọn agbègbè kan wà táwọn agbófinró bá lo ọkọ̀, ó lè máá já geere, láti leè ṣe iṣẹ́ wọn.
Ileeṣẹ ọlọpaa mi in ri mẹta gba, to ma jẹ ki wọn tete ma da si ọrọ aabo laarin ilu.	Iléeṣẹ́ ọlọ́pàá mí ìn rí mẹ́ta gbà, tó má jẹ́ kí wọ́n tètè má dá sí ọ̀rọ ààbò láàrin ìlú.
Ajọ kan wa tijọba gbe kalẹ, to ni i ṣe nipa ẹdawo eto aabo, iyẹn Security, Trust Fund.	Àjọ kan wà tíjọba gbé kalẹ̀, tó ní í ṣe nípa ẹ̀dáwó ètò ààbò, ìyẹn Security, Trust Fund.
Iṣẹ wọn ni lati maa ba eeyan ati ileeṣẹ nla sọrọ lati le fọwọsowọpọ pẹlu ijọba ki alaafia le jọba niluu.	Iṣẹ́ wọn ni láti máa bá èèyàn àti iléeṣẹ́ ńlá sọ̀rọ̀ láti le fọwọ́sowọ́pọ̀ pẹ̀lú ìjọba kí àlááfià le jọba nílùú.
Lori eto yii nileeṣẹ Dangote fun ijọba ipinlẹ Ogun, ni mọto ayọkẹlẹ mẹẹẹdọgbọn.	Lórí ètò yìí niléeṣẹ́ Dangote fún ìjọba ìpínlẹ̀ Ògùn, ní mọto ayọ́kẹ́lẹ́ mẹ́ẹ̀ẹ́dọ́gbọ̀n.
Lati fi le ran awọn agbofinro lọwọ nitori ki i ṣe gbogbo ẹ nijọba le da ṣe.	Láti fi lè ran àwọn agbófinró lọ́wọ́ nítorí kì í ṣe gbogbo ẹ̀ nìjọba le dá ṣe.
Aimọye awọn eeyan ni ajọ yii ti pe nitori ipenija leto ọrọ aabo.	Àìmọye àwọn èèyàn ni àjọ yìí ti pè nítorí ìpèníjà létò ọ̀rọ̀ ààbò.
Nipa tawọn eleto ilera, ẹ o ri i pe ọrọ ajakalẹ arun COVID19 ti wa jẹ ki gbogbo wa mọ ibi taa n lọ, kin ni eto taa ti ṣe lori eto ilera niipinlẹ Ogun.	Nípa tàwọn elétò ìlera, ẹ ó ri í pé ọ̀rọ̀ àjàkálẹ̀ àrùn COVID19 ti wá jẹ́ kí gbogbo wa mọ ibi táà ń lọ, kín ni ètò táa ti ṣe lórí ètò ìlera níìpínlẹ̀ Ògùn.
Ẹ o ri pe a ko jẹ ko ba wa labo rara, ibudo ibi ti wọn n ko awọn to ba ni arun yẹn si, a a ri pe o wa, ko to di pe a bẹrẹ si ni awọn to laarun naa.	Ẹ ó ri pé a kò jẹ́ kó bá wa lábo rárá, ibùdó ibi tí wọn ń kó àwọn tó bá ní àrùn yẹn sí, a a ri pé ó wà, kó tó di pé a bẹ̀rẹ̀ sí ní àwọn tó láárùn náà.
A gbe igbesẹ yii lati le ri pe ijọba ko kuna lori ọrọ ilera.	A gbé ìgbésẹ̀ yìí láti le ri pé ìjọba kò kùnà lóri ọ̀rọ̀ ìlera.
Yatọ si ọrọ COVID19 gan-an, ile-iwosan ẹkọṣẹ Ọlabisi Ọnabanjọ, ẹ o ri pe ọwọ ọtun ti ba a, A tun wa ri pe niipinlẹ Ogun, ipele taa fi n ṣe Ilera wa, iyẹn bo ṣe wa lagbaaye, a ni ti abẹle, bẹẹ la tun ni eyi to ga ju lọ.	Yàtọ̀ sí ọ̀rọ̀ COVID19 gan-an, ilé-ìwòsàn ẹ̀kọ́ṣẹ́ Ọlábísí Ọnàbánjọ, ẹ ò ri pé ọwọ́ ọ̀tun ti bà á, A tún wá ri pé níìpínlẹ̀ Ògùn, ìpele táa fi ń ṣe Ìlera wa, ìyẹn bó ṣe wà lágbàáyé, a ní ti abẹ́lé, bẹ́ẹ̀ la tún ní èyí tó ga jù lọ.
Ti abẹle lawọn taa n pe ni ọsibitu ti agbegbe, ti agboole, iru awọn ile-iwosan bayii lo jẹ eyi to sunmọ araalu ju, wọn le wo awọn aisan kekekee, nitori apa awọn nọọsi ati dokita to wa nibẹ ka iru awọn aisan bẹẹ.	Ti abẹ́lé làwọn táa ń pè ní ọsibítù ti agbègbè, ti agboolé, irú àwọn ilé-ìwòsàn báyìí ló jẹ́ èyí tó súnmọ́ aráàlú jù, wọ́n lè wo àwọn àìsàn kékèkèé, nítorí apá àwọn nọ́ọ̀sì àti dókítà tó wà níbẹ̀ ká irú àwọn àìsàn bẹ́ẹ̀.
Amọ o dabi pe ijọba ana, ko kọbiara sawọn iru ile-iwosan bẹẹ, wọn jẹ ki gbogbo wọn dabi ẹni pe wọn ko si mọ.	Àmọ́ ó dàbí pé ìjọba àná, kò kọbiara sáwọn irú ilé-ìwòsàn bẹ́ẹ̀, wọ́n jẹ́ kí gbogbo wọn dàbí ẹni pé wọn kò sí mọ́.
Ipele keji ni ọsibitu bii ti jẹnẹra, ẹkọṣẹ, bi ko ṣe si ọsibitu agbegbe yii lo n jẹ kawọn ero maa rọ lọ si ti jẹnẹra, oun lo wa jẹ ko dabi ẹni pe wọn ko mọṣẹ ṣe.	Ìpele kejì ní ọsibítù bíi ti jẹ́nẹ́rà, ẹ̀kọ́ṣẹ́, bí kò ṣe sí ọsibítù agbègbè yìí ló ń jẹ́ káwọn èrò máa rọ́ lọ sí ti jẹ́nẹ́rà, òun ló wá jẹ́ kó dàbí ẹni pé wọn kò mọ̀ṣẹ́ ṣe.
Awọn ailera ti ko tiẹ yẹ ki wọn gbe wa sibẹ ni wọn gbe wa sibẹ.	Àwọn àìlera tí kò tiẹ̀ yẹ kí wọ́n gbé wá síbẹ̀ ni wọ́n gbé wá síbẹ̀.
Niipinlẹ Ogun, igbesẹ mẹta la gbe, igbesẹ akọkọ ni gbogbo awọn ọsibitu agbegbe, ẹgbẹrun mejila o le marun-un ni wọn, gbogbo ẹ ni wọn fẹẹ tun ṣe.	Níìpínlẹ̀ Ògùn, ìgbésẹ̀ mẹ́ta la gbé, ìgbésẹ̀ àkọ́kọ́ ni gbogbo àwọn ọsibítù àgbègbè, ẹgbẹ̀rún méjìlá ó lé márùn-ún ni wọ́n, gbogbo ẹ̀ ni wọ́n fẹ́ẹ́ tún ṣe.
Amọ apa ijọba ko le ka gbogbo ẹ, awọn igbesẹ taa gbe, wọn ko ba ti pari ẹ bi ko ba ṣe ti korona fairọọsi to fa konile-o-gbele, awọn kan wa ti a fẹẹ fawọn ileeṣẹ nla nla lati tun ṣe.	Àmọ́ apá ìjọba kò le ká gbogbo ẹ̀, àwọn ìgbésẹ̀ táa gbé, wọn kò bá ti parí ẹ̀ bí kò bá ṣe ti kòrónà fairọ̀ọ̀sì tó fa kónílé-ó-gbélé, àwọn kan wà tí a fẹ́ẹ́ fáwọn iléeṣẹ́ ńlá ńlá láti tún ṣe.
Tiru nnkan bayii ba wa ko ni wọ ijọba lọrun.	Tírú nǹkan báyìí bá wà kò ní wọ ìjọba lọ́rùn.
Bi ẹ ba wo ọsibitu jẹnẹra to wa ni Ilaro, o ti yatọ si ti tẹlẹ.	Bí ẹ bá wo ọsibítù jẹ́nẹ́rà tó wà ní́ Ìlarò, ó ti yàtọ̀ sí ti tẹ́lẹ̀.
Atunṣe n lọ lọwọ nipa ti eyi to wa ni Ijaye, niluu Abẹokuta.	Àtúnṣe ń lọ lọ́wọ́ nípa ti èyí tó wà ní Ìjàyè, nílùú Abẹ́òkúta.
Bẹẹ naa ni ti Ijẹbu-Ode, a o ni pẹ pari ẹ lagbara Ọlọrun.	Bẹ́ẹ̀ náà ni ti Ìjẹ̀bú-Òde, a ò ní pẹ́ parí ẹ̀ lágbára Ọlọ́run.
Nipa ti opo kẹta, iyẹn eto ẹkọ, iṣẹ ti lọ, gbara ti Gomina wọle, igbesẹ to kọ gbe ni pe laaarin wọọdu kan, ka kọkọ mu orule kọọkan to n fẹ atunṣe, ko di titunṣe, nitori igbagbọ ijọba yii ni pe awọn ile-ẹkọ taa ni, ki a kọkọ ṣatunṣe ko too di pe a kọ awọn mi in.	Nípa ti òpó kẹta, ìyẹn ètò ẹ̀kọ́, iṣẹ́ ti lọ, gbàrà tí Gómìnà wọlé, ìgbésẹ̀ tó kọ́ gbé ni pé láààrín wọ́ọ̀dú kan, ká kọ́kọ́ mú òrùlé kọ̀ọ̀kan tó ń fẹ́ àtúnṣe, kó di títúnṣe, nítorí ìgbàgbọ́ ìjọba yìí ni pé àwọn ilé-ẹ̀kọ́ táa ní, kí á kọ́kọ́ ṣàtúnṣe kó tóo di pé a kọ àwọn mí ìn.
A si ṣe awọn ileewe to din diẹ ni ọgọrun-un.	A sì ṣe àwọn iléèwé tó dín díẹ̀ ní ọgọ́rùn-ún.
Ibi ti ẹ ba de, ti ẹ ri orule to yẹlo, tijọba ni, ami idanimọ ẹ ni.	Ibi tí ẹ bá dé, tí ẹ rí òrùlé tó yẹ́lò, tìjọba ni, àmì ìdánimọ̀ ẹ̀ ni.
Akiyesi wa ni pe awọn olukọni yala alakọọbẹrẹ ati girama lọpọ wọn ti fẹyinti, awọn kan si ti ku, o wa dabi ẹni pe awọn to ku, wọn ko fẹẹ to mọ lati maa kọ awọn ọmọ, o wa di pe awọn ti wọn n kọ, wọn yoo wa maa fẹ ifun, ninu oṣu keji si kẹta la gba olukọ ẹgbẹrun marun-un fun ti alakọọbẹrẹ, a si tun fẹẹ gba ẹgbẹrun mẹta fawọn ti girama.	Àkíyèsí wa ni pé àwọn olùkọ́ni yálà alákọ̀ọ́bẹ̀rẹ̀ àti girama lọ̀pọ̀ wọn ti fẹ̀yìntì, àwọn kan sì ti kú, ó wá dàbí ẹni pé àwọn tó kú, wọn kò fẹ́ẹ́ tó mọ́ láti máa kọ́ àwọn ọmọ, ó wá di pé àwọn tí wọ́n ń kọ́, wọn yóò wá máa fẹ ìfun, nínú oṣù kejì sí kẹta la gba olùkọ́ ẹgbẹ̀rún márùn-ún fún ti alákọ̀ọ́bẹ̀rẹ̀, a sì tún fẹ́ẹ́ gba ẹgbẹ̀rún mẹ́ta fáwọn ti girama.
A ba tii gbe iyẹn naa jade ṣugbọn ọrọ korona to n ṣẹlẹ lọwọ lo mu ifasẹyin wa.	A bà tíi gbé ìyẹn náà jáde ṣùgbọ́n ọ̀rọ̀ kòrónà tó ń ṣẹlẹ̀ lọ́wọ́ ló mú ìfàsẹ́yìn wá.
O tumọ si pe a ko ro nipa kikọ ileewe nikan, a tun fi kikọ ẹnu kun.	Ó túmọ̀ sí pé a kò rò nípa kíkọ́ iléèwé nìkan, a tún fi kíkọ́ ẹnu kun.
Ni ti tawọn yunifasiti, eyi to jẹ tipinlẹ gan-an, bii Tai Ṣolarin to wa ni Ijagun, nijọba ibilẹ Odogboolu, o sunmọ Ijẹbu-Ode.	Ní ti tàwọn yunifásítì, èyí tó jẹ́ tìpínlẹ̀ gan-an, bíi Táí Ṣólàrín tó wà ní Ìjágún, nìjọba ìbílẹ̀ Òdogbòólú, ó súnmọ́ Ìjẹ̀bu-Òde.
Yunifasiti Ọlabisi Ọnabanjọ, Agọ Iwoye, iranlọwọ owo tijọba n ṣe fun wọn, ju ti atẹyinwa lọ.	Yunifásítì Ọlábísí Ọnàbánjọ, Àgọ́ Ìwòyè, ìrànlọ́wọ́ owó tíjọba ń ṣe fún wọn, ju ti àtẹ̀yìnwá lọ.
Opo kẹrin da lori ọrọ ọdọ, aṣa ati iṣe.	Òpó kẹrin dá lórí ọ̀rọ̀ ọ̀dọ́, àṣà àti ìṣe.
Ni tawọn ọdọ yii, iṣẹ ti lọ gan-an, lori ẹ lati gbe igbesẹ igbaniṣiṣẹ lori ẹrọ ayelujara taa pe ni job porters, fawọn ọdọ ti ko ba niṣẹ, nitori ọdọ ti ko ba niṣẹ gidi, ọjọ ọla ilu ni wọn maa da loro.	Ní tàwọn ọ̀dọ́ yìí, iṣẹ́ ti lọ gan-an, lórí ẹ̀ láti gbé ìgbésẹ̀ ìgbaniṣíṣẹ́ lórí ẹ̀rọ ayélujára táa pè ní job porters, fáwọn ọ̀dọ́ tí kò bá níṣẹ́, nítorí ọ̀dọ́ tí kò bá níṣẹ́ gidi, ọjọ́ ọ̀la ìlú ni wọ́n máa dá lóró.
Ninu wọn nibẹ lati lọọ mu gbogbo awọn taa n gba ṣiṣẹ lọọtun, losi.	Nínú wọn níbẹ̀ lati lọọ mú gbogbo àwọn táa ń gbà ṣíṣẹ́ lọ́ọ̀tún, lósì.
Gomina wa; onileeṣe adani ni tẹlẹ, o si mọ awọn onileeṣẹ to dangajia, o si n bawọn sọrọ lori ẹrọ ayelujara pe ki wọn polowo awọn aye fun iṣẹ, tawọn ọmọ ipinlẹ n riṣẹ.	Gómìnà wa; óníléeṣé àdáni ni tẹ́lẹ̀, ó sì mọ àwọn oníléeṣẹ́ tó dángájíá, ó sì ń báwọn sọ̀rọ̀ lórí ẹ̀rọ ayélujára pé kí wọ́n polówó àwọn àyè fún iṣẹ́, táwọn ọmọ ìpínlẹ̀ ń ríṣẹ.
Nipa ti aṣa ati irinajo igbafẹ, bi wọn ba darukọ ipinlẹ Ogun, Olumọ Rock nikan lawọn eeyan maa n ranti, a a mọ ile irinajo igbafẹ to wa niipinlẹ Ogun ju Olumọ lọ.	Nípa tí àṣà àti ìrìnàjò ìgbafẹ́, bí wọ́n bá dárúkọ ìpínlẹ̀ Ògùn, Olúmọ Rock nìkan làwọn èèyàn máa ń rántí, a à mọ ilé ìrìnàjò ìgbafẹ́ tó wà níìpínlẹ̀ Ògùn ju Olúmọ lọ.
A ko kan fi taratara karamasiki awọn ile igbafẹ yooku taa ni ni, ijọba ti pinnu pe gbogbo awọn ibi taa ni to ṣe e sọ di; ẹ ya, ẹ wa wo mi ni wọn fẹẹ dawọle.	A kò kàn fi taratara káràmásìkí àwọn ilé ìgbafẹ́ yóòkù táa ní ni, ìjọba ti pinnu pé gbogbo àwọn ibi táa ní tó ṣe é sọ di; ẹ yà, ‘ẹ wá wò mí’ ni wọ́n fẹ́ẹ́ dáwọ́lè.
Opo karun-un ti Gomina wa tun fọwọ ba ni ti Ọgbin, Niipinlẹ Ogun, ọwọ taa fi mu u, ki i sọwọ kekere, nitori a mọ pe ẹni to ba n bọ eeyan ni ọkọ eeyan.	Òpó karùn-ún tí Gómìnà wa tún fọwọ́ bà ni ti Ọ̀gbìn, Níìpínlẹ̀ Ògùn, ọwọ́ táa fi mú u, kì í sọwọ́ kékeré, nítorí a mọ̀ pé ẹni tó bá ń bọ́ èèyàn ni ọkọ èèyàn.
Ni Eko, wọn n jẹ maalu ẹgbẹrun mẹta loojọ, ko si ẹyo kan ninu ẹ ti wọn ni nibẹ, Ki lo de taa fi maa sin maalu niipinlẹ Ogun, bi ko tiẹ ju ẹgbẹrun kan ninu ẹgbẹrun mẹta yẹn, ka lọọ maa ja fun wọn, ti ko ni jẹ oke ọya ni wọn yoo ti maa ko gbogbo ẹ wa.	Ní Èkó, wọ́n ń jẹ màálù ẹgbẹ̀rún mẹ́ta lóòjọ́, kò sí ẹyo kàn nínú ẹ̀ tí wọ́n ní níbẹ̀, Kí ló dé táa fi máa sin màálù níìpínlẹ̀ Ògùn, bí kò tiẹ̀ ju ẹgbẹ̀rún kan nínú ẹgbẹ̀rún mẹ́ta yẹn, ká lọọ máa já fún wọn, tí kò ní jẹ́ òkè ọya ni wọn yóò ti máa kó gbogbo ẹ̀ wá.
Anfaani wa nibẹ, awọn kan si ti darapọ mọ wa lati da agbo maalu silẹ lagbeegbe kan nilẹ Ijẹbu.	Ànfààní wà níbẹ̀, àwọn kan sì ti darapọ̀ mọ́ wa láti dá agbo màálù sílẹ̀ lágbèègbè kan nílẹ̀ Ìjẹ̀bú.
Awọn to n gbin ẹgẹ, orile-ede Naijiria lo ni ẹgẹ ju ni gbogbo agbaye.	Àwọn tó ń gbin ẹ̀gẹ́, orílè-èdè Nàíjíríà ló ní ẹ̀gẹ́ jù ní gbogbo àgbáyé.
Ni orile-ede yii gan-an, ipinlẹ Ogun tun wa tayọ awọn ipinlẹ yooku, a ti wa ri i pe a ni agbara to pọ ju awọn yooku lọ lori ọrọ ẹgẹ.	Ní orílè-èdè yìí gan-an, ìpínlẹ̀ Ògùn tún wá tayọ àwọn ìpínlẹ̀ yóòkù, a ti wá ri i pé a ní agbára tó pọ̀ ju àwọn yóòkù lọ lórí ọ̀rọ̀ ẹ̀gẹ́.
Ohun tijọba wa ṣe ni pe gbogbo awọn to n fi ẹgẹ ṣowo, ni wọn ti ko wọ ipinlẹ yii lati wa da ileeṣẹ ti wọn silẹ nibi.	Ohun tíjọba wa ṣe ni pé gbogbo àwọn tó ń fi ẹ̀gẹ́ ṣowó, ni wọ́n ti kó wọ ìpínlẹ̀ yìí láti wá dá iléeṣẹ́ ti wọn sílẹ̀ níbí.
Gbogbo awọn ti wọn ko jọ yii, ori Job Porter ni wọn ti ko wọn, ẹgbẹrun marun-un ni wọn, iṣẹ wọn ko ju pe ijọba ti fun wọn nilẹ ati igi ẹgẹ, ti wọn yoo maa gbin, wọn si ti gbin.	Gbogbo àwọn tí wọ́n kó jọ yìí, orí Job Porter ni wọ́n ti kó wọn, ẹgbẹ̀rún márùn-ún ni wọ́n, iṣẹ́ wọn kò ju pé ìjọba ti fún wọn nílẹ̀ àti igi ẹ̀gẹ́, tí wọn yóò máa gbìn, wọ́n sì ti gbin.
Ijọba yoo maa san owo oṣu fun wọn lati maa fi tọju ara wọn.	Ìjọba yóò máa san owó oṣù fún wọn láti máa fi tọ́jú ara wọn.
Awọn to maa ra ẹgẹ ti wa, bi wọn ba ti n ko, gbogbo iye ti ẹni to loko ba jẹ ijọba yoo san pada, ere ẹ oun lo ni i.	Àwọn tó máa ra ẹ̀gẹ́ ti wà, bí wọ́n bá ti ń kó, gbogbo iye tí ẹni tó loko bá jẹ ìjọba yóò san padà, ère ẹ̀ òun ló ni í.
Eleyii wa fopin si airiṣẹ awọn ọdọ.	Eléyìí wá fòpin sí àìríṣẹ́ àwọn ọ̀dọ́.
Bẹẹ la ni lori awọn ohun ọsin ati ounjẹ yooku.	Bẹ́ẹ̀ la ní lórí àwọn ohun ọ̀sìn àti oúnjẹ yóòkù.
A tun fẹẹ sọ irẹsi ọfada ni ipinlẹ Ogun di ibi ti ẹni to ba fẹ ẹ yoo ti wa maa ko o.	A tún fẹ́ẹ sọ ìrẹsì ọ̀fadà ní ìpínlẹ̀ Ògùn di ibi tí ẹni tó bá fẹ́ ẹ́ yóò ti wá máa kó o.
Awọn bi irinajo yẹn ṣe lọ lọtun losi, ibi taa ba iṣẹ de niyi.	Àwọn bí ìrìnàjò yẹn ṣé lọ lọ́tùn lósì, ibi táa bá iṣẹ́ dé nìyí.
AṢEJERE: Njẹ arun korona fairọọsi to gbode yii ko mu ifasẹyin ba iṣejọba?	ÀṢEJÈRÈ: Ǹjẹ́ àrùn kòrónà fairọ̀ọ̀sì tó gbòde yìí kò mú ìfàsẹ́yìn bá ìṣèjọba?
Remmy Hazzan: Ko sibi ti korona fairọọsi yii ko mu ifasẹyin ba, amọ awọn nnkankan wa ti ko le duro ti ifasẹyin ba tiẹ maa wa.	Remmy Hazzan: Kò síbi tí kòrónà fairọ̀ọ̀sì yìí kò mú ìfàsẹ́yìn bá, àmọ́ àwọn nǹkankan wà tí kò le dúró tí ìfàsẹ́yìn bá tiẹ̀ máa wà.
Iru ẹ ni ọrọ ounjẹ, nitori ẹ lo ṣe jẹ pe gbogbo bijọba ṣe n gbe eto fidimọle silẹ, wọn yọ ọrọ ounjẹ kuro ninu awọn to maa fidimọle.	Irú ẹ̀ ní ọ̀rọ̀ oúnjẹ, nítorí ẹ̀ ló ṣe jẹ́ pé gbogbo bíjọba ṣe ń gbé ètò fìdímọ́lé sílẹ̀, wọ́n yọ ọ̀rọ̀ oúnjẹ kúrò nínú àwọn tó máa fìdímọ́lé.
Nitori bi a ko ba ṣe bẹẹ, ti korona ba lọ, kin ni awọn eeyan yoo ma jẹ.	Nítorí bí a kò bá ṣe bẹ́ẹ̀, tí kòrónà bá lọ, kín ni àwọn èèyàn yóò ma jẹ.
Amọ awọn nnkan mi in to ba fẹẹ pa lara, ijọba ni eto lati ri i pe nnkan bẹẹ ko pọ.	Àmọ́ àwọn nǹkan mí ìn tó bá fẹ́ẹ́ pa lára, ìjọba ní ètò láti rí i pé nǹkan bẹ́ẹ̀ kò pọ̀.
AṢEJERE: Awọn araalu n sọ pe ijọba yii ko jafafa, bi wọn ṣe lero, pe o ti yẹ ko ti ṣe ju bayii lọ, kin ni ẹ ri si i?	ÀṢEJÈRÈ: Àwọn aráàlú ń sọ pé ìjọba yìí kò jáfáfá, bí wọ́n ṣe lérò, pé ó ti yẹ kó ti ṣe ju báyìí lọ, kín ni ẹ rí sí i?
Remmy Hazzan: Mi o mọ eyi to maa jẹ, ko si ijọba ti yoo kowo sita fawọn eeyan pe ki wọn wa maa pin.	Remmy Hazzan: Mi ò mọ èyí tó máa jẹ́, kò sí ìjọba tí yóò kówó síta fáwọn èèyàn pé kí wọ́n wá máa pin.
Nnkan to maa mu owo wa nijọba yoo ṣe, tawọn eeyan yoo fi ri ti wọn ṣe nibẹ.	Nǹkan tó máa mú owó wá nìjọba yóò ṣe, táwọn èèyàn yóò fi rí ti wọn ṣe níbẹ̀.
Ohun to maa mu ayedẹrun fawọn eeyan, to ma jẹ ko ṣe e ṣe nijọba yoo ṣe, mi o si mọ eyi to jẹ kiakia nibẹ taa ti i ṣe.	Ohun tó máa mú ayédẹrùn fáwọn èèyàn, tó ma jẹ́ kó ṣe é ṣe nìjọba yóò ṣe, mi ò sì mọ èyí tó jẹ́ kíákíá níbẹ̀ táa ti i ṣe.
Ṣugbọn a mọ pe ko ṣee ṣe fẹnikan pe oun ti ṣe e tan.	Ṣùgbọ́n a mọ̀ pé kò ṣeé ṣe fẹ́nìkan pé òun ti ṣe e tán.
Ibi taa ba ṣe e de lonii, iṣẹ si tun ku, awọn ibi to ba ku si yẹn lawa fẹẹ maa gbọ lati ẹnu araalu, kii ṣe pe ki wọn maa sọ pe a o ṣe rara.	Ibi táa bá ṣe é dé lónìí, iṣẹ́ sì tún kù, àwọn ibi tó bá kù sí yẹn làwa fẹ́ẹ́ máa gbọ́ láti ẹnu aráàlú, kìí ṣe pé kí wọ́n máa sọ pé a ò ṣe rárá.
Ọmọọba Dapọ Abiọdun jẹ ẹnikan ti ko fẹ ariwo, awọn nnkan to ti ṣe laaarin ọdun kan, ko ti i si gomina to ti ṣe bẹẹ laarin ọdun kan niipinlẹ Ogun.	Ọmọọba Dàpọ̀ Abíọ́dún jẹ́ ẹnìkan tí kò fẹ́ ariwo, àwọn nǹkan tó ti ṣe láààrín ọdún kan, kò tí ì sí gómìnà tó ti ṣe bẹ́ẹ̀ láàrín ọdún kan níìpínlẹ̀ Ògùn.
AṢEJERE: Ẹ mẹnuba awọn ọna tẹẹ ti ṣe, ṣugbọn awọn ọna kan wa to ti di apati paapaa julọ, eyi tijọba to kogba sile ko pari, ki lo fa a?	ÀṢEJÈRÈ: Ẹ mẹ́nuba àwọn ọ̀nà tẹ́ẹ ti ṣe, ṣùgbọ́n àwọn ọ̀nà kan wà tó ti di àpatì pàápàá jùlọ, èyí tíjọba tó kógbá sílé kò parí, kí ló fà á?
Remmy Hazzan: Ko si eyi ti a kọ silẹ ninu iṣe ijọba ipinlẹ Ogun, amọ awọn iṣẹ akanṣe kan wa tijọba ana ko fun wa ni pato ibi ti wọn ba a de lati fi le tẹ siwaju nipa wọn.	Remmy Hazzan: Kò sí èyí tí a kọ̀ sílẹ̀ nínú iṣé ìjọba ìpínlẹ̀ Ògùn, àmọ́ àwọn iṣẹ́ àkànṣe kan wà tíjọba àná kò fún wa ní pàtó ibi tí wọn bá a dé láti fi le tẹ̀ síwájú nípa wọn.
Ṣe agbaṣẹṣe lo jẹ ijọba lowo ni tabi ijọba lo jẹ wọn lowo lati fi le mọ ibi ti wọn ba iṣẹ de, igbimọ kan wa tijọba gbe kalẹ lati ṣagbeyẹwo awọn iṣẹ akanṣe yii.	Ṣé agbaṣẹ́ṣe ló jẹ ìjọba lówó ni tàbí ìjọba ló jẹ wọ́n lówó láti fi le mọ ibi tí wọ́n bá iṣẹ́ dé, ìgbìmọ̀ kan wà tíjọba gbé kalẹ̀ láti ṣàgbéyẹ̀wò àwọn iṣẹ́ àkànṣe yìí.
Wọn si ti gbe esi abajade wọn funjọba lati bii oṣu kan sẹyin.	Wọ́n sí ti gbé èsì àbájáde wọn fúnjọba láti bíi oṣù kan sẹ́yìn.
Ti esi ba ti jade ibi ti onikaluku wọn gbowo de, ijọba yoo ṣeto bi wọn yoo ṣe tẹ siwaju awọn iṣẹ yii.	Tí èsì bá ti jáde ibi tí oníkálukú wọn gbowó dé, ìjọba yóò ṣètò bí wọn yóò ṣe tẹ̀ síwájú àwọn iṣẹ́ yìí.
Ijọba eleyii mọṣẹ ẹ niṣẹ, a fẹẹ mọ kin ni nnkan to n ṣẹlẹ lori awọn iṣẹ akaṣe naa.	Ìjọba eléyìí mọṣẹ́ ẹ̀ níṣẹ́, a fẹ́ẹ́ mọ kín ni nǹkan tó ń ṣẹlẹ̀ lórí àwọn iṣẹ́ àkàṣe náà.
AṢEJERE: Ọdun kan Gomina tẹlẹ niipinlẹ Ogun, Sẹnetọ Ibikunle Amosun ati ti Gomina Dapọ Abiọdun, a fẹ ki ẹ ṣe igbelewọn ẹ Remmy Hazzan: Bi wọn ba ni ki emi ṣe igbelewọn mejeeji, ni ọdun kan igba yẹn naa, ko si nnkankan pato naa taa ni, to fara pẹ eyi taa ni bayii, nitori ori afara Oke-Ilewo, lẹyin ọdun kan la ṣẹṣẹ ṣefilọlẹ ẹ.	ÀṢEJÈRÈ: Ọdún kan Gómìnà tẹ́lẹ̀ níìpínlẹ̀ Ògùn, Sẹnetọ Ìbíkúnlé Amósùn àti ti Gómìnà Dàpọ̀ Abíọ́dún, a fẹ́ kí ẹ ṣe ìgbéléwọ̀n ẹ̀ Remmy Hazzan: Bí wọ́n bá ní kí èmi ṣe ìgbéléwọ̀n méjèèjì, ní ọdún kan ìgbà yẹn náà, kò sí nǹkankan pàtó náà táa ní, tó fara pẹ́ èyí táa ní báyìí, nítorí orí afárá Òkè-Ìléwó, lẹ́yìn ọdún kan la ṣẹ̀ṣẹ̀ ṣèfilọ́lẹ̀ ẹ̀.
Mo ti sọ tẹlẹ pe laaarin gbogbo awọn gomina to n sọdun kan niipinlẹ Ogun, ti Gomina Dapọ Abiọdun tayọ ju gbogbo awọn to ku lọ.	Mo ti sọ tẹ́lẹ̀ pe láààrín gbogbo àwọn gómìnà tó ń sọdún kan níìpínlẹ̀ Ògùn, ti Gómìnà Dàpọ̀ Abíọ́dún tayọ ju gbogbo àwọn tó kù lọ.
Nitori nnkan to ti gbe se lo n jẹ ohun.	Nítorí nǹkan tó ti gbé se ló ń jẹ́ òhun.
Bi ẹ ba wo o, akori ijọba yii; igbega ipinlẹ Ogun, ajọṣe wa ni, awọn akọọlẹ nnkan tawọn araalu n fẹ nijọba yii ti ṣe.	Bí ẹ bá wò ó, àkòrí ìjọba yìí; ìgbéga ìpínlẹ̀ Ògùn, àjọṣe wa ni, àwọn àkọọ́lẹ̀ nǹkan táwọn aráàlú ń fẹ́ nìjọba yìí ti ṣe.
O yatọ si ẹni to maa sọ pe boun ṣe fẹẹ ree.	Ó yàtọ̀ sí ẹni tó máa sọ pé bóun ṣe fẹ́ẹ́ rèé.
Wahala awọn darandaran n fa ọwọngogo ounjẹ  Iyalọja Mile 12	Wàhálà àwọn darandaran ń fa ọ̀wọ́ngógó oúnjẹ – Ìyálọ́jà Mile 12
Alaaja Iyabọ Ahmed, tii ṣe iyalọja Mile 12, ọja ounjẹ to tobi ju nilẹ adulawọ, nibi ti wọn ti n ko nnkan oko waa ta ti ṣapejuwe rogbodiyan to n lọ lọwọ niipinlẹ Ọyọ gẹgẹ bii ohun to n fa ọwọngogo ounjẹ lasiko yii, nigba ti wọn n ba akọroyin wa sọrọ laipẹ yii lori rogbodiyan naa, Ahmed ni, ohun tawọn fulani darandaran n foju awọn agbẹ ri, ko fun awọn agbẹ wa lanfaani ati wọ oko mọ, ẹru yii si n ṣakoba fun wọn, iwọnba awọn agbẹ lo n lọ soko.	Àlàájà Ìyábọ̀ Ahmed, tíí ṣe ìyálọ́jà Mile 12, ọjà oúnjẹ tó tóbi jù nílẹ̀ adúláwọ̀, níbi tí wọn tí ń kó nǹkan oko wáá tà ti ṣàpèjúwe rògbòdìyàn tó ń lọ lọ́wọ́ níìpínlẹ̀ Ọ̀yọ̀ gẹ́gẹ́ bíì ohun tó ń fa ọ̀wọ́ngógó oúnjẹ lásìkò yìí, nígbà tí wọ́n ń bá akọ̀ròyìn wa sọ̀rọ̀ láìpẹ́ yìí lórí rògbòdìyàn náà, Ahmed ní, ohun táwọn fúlàní darandaran ń fojú àwọn àgbẹ̀ rí, kò fún àwọn àgbẹ̀ wa lánfààní àti wọ oko mọ́, ẹ̀rù yìí sì ń ṣàkóbá fún wọn, ìwọ̀nba àwọn àgbẹ̀ ló ń lọ sóko.
Ohun ti mama naa ba wa sọ ree.	Ohun tí màmá náà bá wa sọ rèé.
Loootọ lawọn ọlọja n ko ọja wa, ṣugbọn awọn fulani ko yee da wọn lọna, ti wọn n ji wọn gbe, wọn n fi maaluu ba nnkan oko jẹ, wọn ko ri ọja ko wa bii ti tẹlẹ mọ, ohun lo si fa a ti ounjẹ fi n wọn niyẹn.	“Lóòótọ́ làwọn ọlọ́jà ń kó ọjà wá, ṣùgbọ́n àwọn fúlàní kò yéé dá wọn lọ́nà, tí wọ́n ń jí wọn gbé, wọ́n ń fi mààlúù ba nǹkan oko jẹ́, wọn kò rí ọjà kó wá bíi ti tẹ́lẹ̀ mọ́, òhun ló sì fà á tí oúnjẹ fí ń wọ́n nìyẹn.
Ko da bii ti tẹlẹ mọ, tori ibẹ ni wọn ti n ko elubọ wa ati nnkan oko wa, ati gaari ati bẹẹ bẹẹ lọ, ṣugbọn wọn ko ri i ko wa bii ti tẹlẹ mọ.	Kò dà bíi ti tẹ́lẹ̀ mọ́, torí ibẹ̀ ni wọ́n ti ń kó èlùbọ́ wá àti nǹkan oko wa, àti gaàrí àti bẹ́ẹ̀ bẹ́ẹ̀ lọ, ṣùgbọ́n wọn kò rí i ko wá bíi ti tẹ́lẹ̀ mọ́.
Ọja ko da bii ti tẹlẹ mọ.	Ọjà kò dà bíí ti tẹ́lẹ̀ mọ́.
Ohun ti wọn n sọ fun wa ni pe manṣinni ni wọn fi n da wọn lọna, ẹni ti ko ba laya ko le wọ oko lọ, ohun lo fa a ti nnkan ko fi pọ mọ, tori naa mo wa lẹyin Sunday Igboho, awọn mi in tiẹ n tun n sanwo tan ti wọn tun maa pa wọn.	Ohun tí wọ́n ń sọ fún wa ni pé manṣínnì ni wọ́n fí ń dá wọn lọ́nà, ẹni tí kò bá láyà kó le wọ oko lọ, òhun ló fà á tí nǹkan kò fi pọ̀ mọ́, torí náà mo wà lẹ́yìn Sunday Ìgbòho, àwọn mí ìn tiẹ̀ ń tún ń sanwó tán tí wọ́n tún máa pa wọ́n.
Ẹ jẹ ka dupẹ lọwọ Sunday Igboho, tori wahala yii pọ.	Ẹ jẹ́ ká dúpẹ́ lọ́wọ́ Sunday Ìgbòho, torí wàhálà yìí pọ̀.
MC Oluọmọ n palẹ ayẹyẹ mọ, ọmọ Edo kan lo fẹẹ ṣegbeyawo pẹlu	MC Olúọmọ ń palẹ̀ ayẹyẹ mọ́, ọmọ Edó kan ló fẹ́ẹ́ ṣègbéyàwó pẹ̀lú
Laide Gold	Láídé Gold
Ṣeni ifẹ n pa ọga awọn onimọto lEkoo; Alaaji Musiliu Akinsanya ti gbogbo eeyan mọ si MC Oluọmọ bi ọti bayii, ko deede ṣe ale gẹgẹ bi ẹni ti ko ri obinrin ri, koda o ti fẹ awọn arẹwa obinrin sẹyin ṣugbọn ṣeni ifẹ ọmọ Edo to ṣẹṣẹ n fẹ naa n paa bi ọti.	Ṣeni ìfẹ́ ń pa ọ̀gá àwọn onímọ́tò l’Ékòó; Àlàájì Músílíù Akínsànyà tí gbogbo èèyàn mọ̀ sí MC Olúọmọ bí ọtí báyìí, kò déédé ṣe àlè gẹ́gẹ́ bí ẹni tí kò rí obìnrin rí, kódà ó ti fẹ́ àwọn arẹwà obìnrin sẹ́yìn ṣùgbọ́n ṣeni ìfẹ́ ọmọ Edó tó ṣẹ̀ṣẹ̀ ń fẹ́ náà ń paá bí ọtí.
Gẹgẹ bi iroyin to tẹ Aṣejere lọwọ, ilu Turkey lawọn mejeeji wa bayii ti wọn n gbafẹ bẹẹ titi di asiko yii, iyalẹnu lo ṣi n jẹ fawọn ọrẹ ọmọbinrin arẹwa naa torukẹ ẹ n jẹ Ehizogie Ogbebor pe o le fẹ MC Oluọmọ bo ṣe kawe to, iṣẹ kọndọkitọ to jẹ ibi pẹlẹbẹ iṣẹ mọto ni MC Oluọmọ ti bẹrẹ koda ko lee sọ ede geesi ko ja geere lẹnu bẹẹ ọmọbinrin arẹwa naa n kanju lati yi orukọ rẹ pada si abilekọ Ehizogie Akinsanya.	Gẹ́gẹ́ bí ìròyìn tó tẹ Àṣejèrè lọ́wọ́, ìlú Turkey làwọn méjèèjì wà báyìí tí wọ́n ń gbafẹ́ bẹ́ẹ̀ títí di àsìkò yìí, ìyàlẹ́nu ló ṣì ń jẹ́ fáwọn ọ̀rẹ́ ọmọbìnrin arẹwà náà tórúkẹ ẹ̀ ń jẹ́ Ehizogie Ogbebor pé ó le fẹ́ MC Olúọmọ bó ṣe kàwé tó, iṣẹ́ kọ̀ndọ́kítọ̀ tó jẹ́ ibi pẹlẹbẹ iṣẹ́ mọ́tò ni MC Olúọmọ ti bẹ̀rẹ̀ kódà kò leè sọ èdè gèésì kó já geere lẹ́nu bẹ́ẹ̀ ọmọbìnrin arẹwà náà ń kánjú láti yí orúkọ rẹ̀ padà sí abilékọ Ehizogie Akínsànyà.
Loootọ, Ehi naa kii ṣe wundia toripe agbebọ adiyẹ ni, yatọ si pe o rẹwa, oun naa ti tọ ile ọkọ meji wo, bẹẹ lo ti bimọ mẹta ṣugbọn ina ko wọ mọ laarin oun atawọn ọkọ to bimọ fun.	Lóòótọ́, Ehi náà kìí ṣe wúndíá torípé àgbébọ̀ adìyẹ ní, yàtọ̀ sí pé ó rẹwà, òun náà ti tọ́ ilé ọkọ méjì wò, bẹ́ẹ̀ ló ti bímọ mẹ́ta ṣùgbọ́n ìná kò wọ̀ mọ́ láàrín òun àtàwọn ọkọ tó bímọ fún.
Laipẹ yii ni wọn ni ọmọbinrin naa tọjọ ori ẹ ko ju ọdun marunlelọgbọn lọ, to tun jẹ oludari ileeṣẹ Sayaveth Decor & Hotel kọ ile kan ara ọtọ onipalọ meje funra ẹ leyii to fihan pe oun paapaa ni ṣenji lapo ati pe olowo tabua lọkọ rẹ; Ọgbẹni Kenneth Bramor to ṣẹṣẹ kọ silẹ nitori naa, o ṣoro lati sọ pe tori owo lo ṣe fẹẹ MC Oluọmọ.	Láìpẹ́ yìí ni wọ́n ní ọmọbìnrin náà tọ́jọ́ orí ẹ̀ kò ju ọdún márùnlélọ́gbọ̀n lọ, tó tún jẹ́ olùdarí iléeṣẹ́ Sayaveth Decor & Hotel kọ́ ilé kan àrà ọ̀tọ̀ onípálọ̀ méjè fúnra ẹ̀ léyìí tó fihàn pé òun páàpáà ní ṣénjì lápò àti pé olówó tabua lọkọ rẹ̀; Ọ̀gbẹ́ni Kenneth Bramor tó ṣẹ̀ṣẹ̀ kọ̀ sílẹ̀ nítorí náà, ó ṣòro láti sọ pé torí owó ló ṣe fẹ́ẹ́ MC Olúọmọ.
Ninu ọrọ tawọn ti wọn sunmọ MC daadaa sọ ni wọn ti ṣalaye pe, bi igbin fa lawọn ololufẹ mejeeji n ṣe koda wọn kii fẹẹ fi ara wọn silẹ fun iṣẹju kan.	Nínú ọ̀rọ̀ táwọn tí wọ́n súnmọ́ MC dáadáa sọ ni wọ́n ti ṣàlàyé pé, bí ìgbín fà làwọn olólùfẹ́ méjèèjì ń ṣe kódà wọn kíí fẹ́ẹ́ fi ara wọn sílẹ̀ fún ìṣẹ́jú kan.
Bawo lawọn mejeeji ṣe wa pade ni wọn ti tẹ siwaju ninu alaye wọn pe, lọdun 2019 ni Musiliu Akinsanya kọ ile fawọn iyawo ẹ mẹtẹẹta lasiko naa ni Ehi wa polowo iṣẹ rẹ pe oun le ṣe awọn ọṣọ to dara sinu awọn ile naa, lẹyin to gba iṣẹ naa tan, ko jẹ ko tan sibẹ ṣe lo tun gba ọkan MC naa mọ latigba yẹn ni ina ifẹ ti n jo laarin wọn ti wọn si de fila mawobẹ si nnkan tawọn eeyan n sọ.	Báwo làwọn méjèèjì ṣe wá pàdé ni wọ́n ti tẹ̀ síwájú nínú àlàyé wọn pé, lọ́dún 2019 ni Músílíù Akínsànyà kọ́ ilé fáwọn ìyàwó ẹ̀ mẹ́tẹ̀ẹ̀ta lásìkò náà ni Ehi wá polówó iṣẹ́ rẹ̀ pé òun le ṣe àwọn ọ̀ṣọ́ tò dàra sínú àwọn ilé náà, lẹ́yìn tó gba iṣẹ́ náà tán, kò jẹ́ kó tán síbẹ̀ ṣe ló tún gba ọkàn MC náà mọ látìgbà yẹn ni iná ìfẹ́ ti ń jó láàrín wọn tí wọ́n sì dé fìlà máwobẹ̀ sí nǹkan táwọn èèyàn ń sọ.
Ibukun Kọmọlafẹ, ọga agba ileefowopamọ Baines Credit sọ pe; Ẹni ba fẹẹ ṣowo lasiko ta a wa yii, owo ounjẹ lo dara ju	Ìbùkún Kọ́mọláfẹ́, ọ̀gá àgbà iléèfowópamọ́ Baines Credit sọ pé; Ẹni bá fẹ́ẹ́ ṣowó lásìkò ta a wà yìí, owó oúnjẹ ló dára jù
Alagba Ibukun Kọmọlafẹ ni oludari ọkan ninu awọn ileefowopamọ kereje to wa nilẹ wa, iyẹn Baines Credit Microfinance Bank.	Alàgbà Ìbùkún Kọ́mọláfẹ́ ni olùdarí ọ̀kan nínú àwọn iléèfowópamọ́ kéréje tó wà nílẹ̀ wa, ìyẹn Baines Credit Microfinance Bank.
Ọdun 2016 ni banki naa bẹrẹ iṣẹ, Igboṣere ni inu Eko ni wọn fikalẹ si.	Ọdún 2016 ni báǹkì náà bẹ̀rẹ̀ iṣẹ́, Igbóṣeré ní inú Èkó ni wọ́n fìkàlẹ̀ sí.
Wọn ti ba AṢEJERE sọrọ nipa ajọṣepọ to wa laarin ileeṣẹ wọn, awọn oniṣowo atawọn ọlọja keekeeke, bẹẹ ni wọn tun gba wa nimọran iru okoowo ti a le dawọle.	Wọ́n ti bá ÀṢEJÈRÈ sọ̀rọ̀ nípa àjọṣepọ̀ tó wà láàrín iléeṣẹ́ wọn, àwọn oníṣòwò àtàwọn ọlọ́jà kéékèèké, bẹ́ẹ̀ ni wọ́n tún gbà wá nímọ̀ràn irú okoòwò tí a le dáwọ́lé.
Ohun ti wọn ba OJUOLUWAKOTIMI OLUṢINA sọ ree: Asiko ti ọrọ aje denukọlẹ lẹ bẹrẹ ileefowopamọ yin, kin ni idi to fi ri bẹẹ, ati pe ọgbọn wo lẹ da si i?	Ohun tí wọn bá OJÚOLÚWAKÒTÌMÍ OLÚṢÍNÀ sọ rèé: Àsìkò tí ọrọ̀ ajé denukọlẹ̀ lẹ bẹ̀rẹ̀ iléèfowópamọ́ yín, kín ni ìdí tó fi rí bẹ́ẹ́, áti pé ọgbọ́n wo lẹ dá si i?
A ri i nigba yẹn pe awọn banki nla nla fi aaye silẹ fun awọn oniṣẹ-ọwọ, awọn oniṣowo keekeeke, awọn to jẹ pe wọn n gba owo oṣu, ṣugbọn ti wọn nilo owo kekere ko too di pe owo oṣu wọn de.	A rí i nígbà yẹn pé àwọn báǹkì ńlá ńlá fi ààyé sílẹ̀ fún àwọn oníṣẹ́-ọwọ́, àwọn oníṣòwò kéékèèké, àwọn tó jẹ́ pé wọ́n ń gba owó oṣù, ṣùgbọ́n tí wọ́n nílò owó kékeré kó tóó di pé owó oṣù wọn dé.
A ṣakiyesi pe awọn banki nla nla ti sa kuro ninu ojuṣe wọn yii, alaafo yii la wa ri ta a tọrun bọ, ki awọn oniṣowo kekere le rowo fi ra ọja, kawọn to nilo owo ki owo oṣu wọn too de le ri owo ya, a si dupẹ lọwọ Ọlọrun pe Ọlọrun n ran wa lọwọ.	A ṣàkíyèsí pé àwọn báǹkì ńlá ńlá ti sá kúrò nínú ojúṣe wọn yìí, àlààfo yìí là wá rí tá a tọrùn bọ̀, kí àwọn oníṣòwò kékeré le rówó fi ra ọjà, káwọn tó nílò owó kí owó oṣù wọn tóó dé le rí owó yá, a sì dúpẹ́ lọ́wọ́ Ọlọ́run pé Ọlọ́run ń ràn wá lọ́wọ́.
Ki wa lẹ le sọ nipa eto ọrọ aje latigba tẹ ẹ ti bẹrẹ iṣẹ ọhun?	Kí wá lẹ le sọ nípa ètò ọrọ̀ ajé látìgbà tẹ ẹ ti bẹ̀rẹ̀ iṣẹ́ ọ̀hún?
Nigba ta a ma fi wo ẹyin wo ni 2017, a ti bẹrẹ si i jere, ṣugbọn nigba ti a bẹrẹ ni 2016, ṣe la kọkọ ṣọọti.	Nígbà tá a má fi wo ẹ̀yìn wò ni 2017, a ti bẹ̀rẹ̀ sí í jèrè, ṣùgbọ́n nígbà tí a bẹ̀rẹ̀ ni 2016, ṣe la kọ́kọ́ ṣọ́ọ̀tì.
Ṣe ẹ ri bi CBN ṣe n sọ pe ọrọ aje n lọ soke yẹn, ko lọ soke, ilẹ lo ṣi wa, ṣugbọn nitori ilu ti ero pọ si ni Naijiria, a tun ri i pe bi awọn eeyan bẹrẹ si i karamasiki eto kara-kata, paapaa awọn olounjẹ, nnkan bẹrẹ si i ṣẹnuure fun awọn olokoowo.	Ṣé ẹ rí bi CBN ṣe ń sọ pé ọrọ̀ ajé ń lọ sókè yẹn, kó lọ sókè, ilẹ̀ ló ṣì wá, ṣùgbọ́n nítorí ìlú tí èró pọ̀ sì ní Nàíjíríà, a tún rí i pé bí àwọn èèyàn bẹ̀rẹ̀ sí í káràmásìkí ètò kárà-kátà, pàápàá àwọn olóunjẹ, nǹkan bẹ̀rẹ̀ sí í ṣẹnuure fún àwọn olókoòwò.
Igba ti ijọba tun wa sọ pe ko sowo ilẹ okeere, kawọn to ba n ko ọja wa maa gba naira lọwọ wọn, ki wọn fi maa san dọla, eyi tun jẹ kawọn eeyan ko ọja wọle, awọn to n tun un ta, naa n ri nnkan ṣe.	Ìgbà tí ìjọba tún wá sọ pé kò sówó ilẹ̀ òkèèrè, káwọn tó bá ń kó ọjà wá máa gba náírà lọ́wọ́ wọn, kí wọ́n fi máa san dọ́là, èyí tún jẹ́ káwọn èèyàn kó ọjà wọlé, àwọn tó ń tún un tà, náà ń rí nǹkan ṣe.
Ọrọ aje wa ti n dagba bayii, a gbagbọ pe bi wọn ba bẹrẹ iṣẹ, bi wọn ba sọ nnkan ti wọn fẹẹ ṣe fun wa, nnkan a lọ siwaju.	Ọrọ̀ ajé wa tí ń dàgbà báyìí, a gbàgbọ́ pé bí wọ́n bá bẹ̀rẹ̀ iṣẹ́, bí wọ́n bá sọ nǹkan tí wọ́n fẹ́ẹ́ ṣe fún wa, nǹkan á lọ síwájú.
Kin ni ka ma a reti lọwọ awọn ijọba tuntun to ṣẹṣẹ bẹrẹ iṣẹ?	Kín ni ká má a retí lọ́wọ́ àwọn ìjọba tuntun tó ṣẹ̀ṣẹ̀ bẹ̀rẹ̀ iṣẹ́?
Ijọba ti ri i pe awọn eeyan ko rowo ya mọ, paapaa pẹlu ohun tawọn banki nla n beere lọwọ awọn eeyan, awọn oniṣowo kekere yii ko si nilo iru nnkan bẹẹ, ni CBN ṣe sọ pe ka wa bi a o ṣe maa fun awọn eeyan yẹn lowo, wọn pe e ni Intervention fund, oriṣi ẹ lo ti wa nilẹ bayii fun awọn oniṣowo keekeke.	Ìjọba ti rí i pé àwọn èèyàn kò rówó yá mọ́, pàápàá pẹ̀lú ohun táwọn báǹkì ńlá ń béèrè lọ́wọ́ àwọn èèyàn, àwọn oníṣòwò kékèré yìí kò sì nílò irú nǹkan bẹ́ẹ̀, ni CBN ṣe sọ pé ká wá bí a ó ṣe máa fún àwọn èèyàn yẹn lówó, wọ́n pè é ní Intervention fund, oríṣì ẹ̀ ló ti wà nílẹ̀ báyìí fún àwọn oníṣòwò kéékèké.
A gbọ pe awọn oniṣowo nla nla lẹ n ya lowo, ẹ ki i ya awọn oniṣowo keekeke lowo, ki lo fa a to fi ri bẹẹ?	A gbọ́ pé àwọn oníṣòwò ńlá ńlá lẹ ń yá lówó, ẹ ki í yá àwọn oníṣòwò kéékèké lówó, kí ló fà á tó fi rí bẹ́ẹ̀?
Awọn ti ki i fẹẹ sanwo ju lawọn oniṣowo keekeke yẹn, igba tawa bẹrẹ a ti fun ọja bii mẹta si mẹrin lowo ti ko ju ẹgbẹrun lọna ogun si ọgbọn lọ, sibẹ naa o tun n ni wọn lara lati da owo pada.	Àwọn tí kì í fẹ́ẹ́ sanwó ju làwọn oníṣòwò kéèkèké yẹn, ìgbà táwa bẹ̀rẹ̀ à ti fún ọjà bíi mẹ́ta sí mẹ́rin lówó tí kò ju ẹgbẹ̀rún lọ́nà ogún sí ọgbọ̀n lọ, síbẹ̀ náà ó tún ń ni wọ́n lára láti dá owó padà.
Awa kii si i ṣe awọn ti wọn n ṣe gbọmu-le-lanta, ko yẹ ko ri bẹẹ, o yẹ ki n ya ẹ lowo; ko o si san an pada, ṣugbọn nigba ti banki ko ba tete rowo gba, ibi ti wahala ti n bẹrẹ niyẹn.	Àwa kìí sì í ṣe àwọn tí wọ́n ń ṣe ‘gbọ́mú-lé-láńtà’, kò yẹ kó rí bẹ́ẹ̀, ó yẹ kí ń yá ẹ lówó; kó o sì san án padà, ṣùgbọ́n nígbà tí báǹkì kò bá tètè rówó gbà, ibi tí wàhálà tí ń bẹ̀rẹ̀ nìyẹn.
Ootọ ibẹ ni pe awọn oniṣowo keekeeke ki i fẹẹ da owo pada.	Òótọ́ ibẹ̀ ni pé àwọn oníṣòwò kéékèeké kì í fẹ́ẹ́ dá owó padà.
O tẹ awa naa lọrun lati fun awọn eeyan keekeeke lowo.	Ó tẹ́ àwa náà lọ́rùn láti fún àwọn èèyàn kéékèèké lówó.
O tẹ wa lọrun lati ya eeyan mẹwaa ni miliionu kọọkan, dipo pe ka ko miliọnu mẹwaa fun ẹnikan ṣoṣo.	Ó tẹ́ wa lọ́rùn láti yá èèyàn mẹ́wàá ní mílííònù kọ̀ọ̀kan, dípò pé ká kó mílíọ́nù mẹ́wàá fún ẹnìkan ṣoṣo.
Ẹni ba maa yawo lọwọ yin, bawo ni yoo ti ṣe e?	Ẹni bá máa yáwó lọ́wọ́ yín, báwo ni yóò ti ṣe é?
Ki wọn kọkọ kora wọn jọ bii ẹgbẹ ni, tori o rọrun lati gba owo pada lọwọ awọn ẹgbẹẹgbẹ, ju lati ọwọ ẹni kan lọ, nitori awọn ọmọ ẹgbẹ mọ ara wọn, nigba ti a ba n wa wọn, wọn mọ bi wọn ṣe le dele wọn, iyẹn tẹ wa lọrun ju.	Kí wọ́n kọ́kọ́ kóra wọn jọ bíi ẹgbẹ́ ni, torí ó rọrùn láti gba ́́owó padà lọ́wọ́ àwọn ẹgbẹẹgbẹ́, ju láti ọwọ́ ẹnì kan lọ, nítorí àwọn ọmọ ẹgbẹ́ mọ ara wọn, nígbà tí a bá ń wá wọn, wọ́n mọ bí wọ́n ṣe lè délé wọn, ìyẹn tẹ́ wa lọ́rùn jù.
Imọran wo le ni fawọn ti wọn fẹẹ ṣowo ti wọn fẹẹ taja, kin ni wọn le ṣe, ọja wo ni wọn le dawọle?	Ìm̀ọràn wo le ní fáwọn tí wọ́n fẹ́ẹ́ ṣòwò tí wọn fẹ́ẹ́ tajà, kín ni wọ́n le ṣe, ọjà wo ni wọ́n le dáwọ́lé?
Ounjẹ ni, ko kuta ri.	Oúnjẹ ni, kò kùtà rí.
Aimọye awọn to wa ni igberiko; awọn agbẹ, ti ounjẹ wọn ko le de Eko tabi igboro, ti ere oko wọn n bajẹ lọhun un.	Àìmọye àwọn tó wà ní ìgbèríko; àwọn àgbẹ̀, tí oúnjẹ wọn kò le dé Èkó tàbí ìgboro, tí èrè oko wọ́n ń bàjẹ́ lọ́hùn ún.
Bakan naa kii dun mọ mi tawọn kan ba lawọn ko riṣẹ.	Bákan náà kìí dùn mọ́ mi táwọn kan bá láwọn kò ríṣẹ́.
Ẹgbẹrun lọna aadọta lasan ti to lati fi bẹrẹ owo gaari, ẹni ba de Ifọ a ri gaari ra, ti yoo maa ko wa si Eko wa ta.	Ẹgbẹ̀rún lọ́nà àádọ́ta lásán ti tó láti fi bẹ̀rẹ̀ òwò gaàrí, ẹni bá dé Ifọ̀ á rí gaàrí rà, tí yóò máa kó wá sí Èkó wá tà.
Emi naa ti ṣe e ri nigba ti mo n ṣiṣẹ pẹlu banki nla, ki n to da temi silẹ.	Èmi náà ti ṣe é rí nígbà tí mo ń ṣiṣẹ́ pẹ̀lú báǹkì ńlá, kí n tó dá tèmi sílẹ̀.
Ifọ ni mo ti maa n lọọ ko gaari wa, maa wa tun da si lailọọnu ti mo fi maa tun un ta.	Ifọ̀ ni mo ti máa ń lọọ kó gaàrí wá, màá wá tún dà sí láílọ́ọ̀nù tí mo fi máa tún un tà.
Iru ẹ naa niyawo mi n ṣe, ata loun n ta ni tiẹ, awọn ara Lekki, Ajah, Suurulere lo n gbe ata yẹn lọ fun, tori awọn yẹn ki i raye lọ sọja.	Irú ẹ̀ náà nìyàwó mi ń ṣe, ata lóun ń tà ní tiẹ̀, àwọn ará Lékkí, Àjáh, Sùúrùlérè ló ń gbé ata yẹn lọ fún, torí àwọn yẹn kì í ráyè lọ sọ́jà.
Anfaani tawọn kan ko ni yẹn lawa ta a n waṣẹ gbọdọ di mu, ka ṣiṣẹ le lori.	Ànfààní táwọn kan kò ní yẹn làwa tá à ń wáṣẹ́ gbọdọ̀ dì mú, ká ṣiṣẹ́ le lórí.
A tiẹ gbọ pe awọn kan ti n lọ ata di sinu lailọọnu lọọ ta fawọn eeyan bayii.	A tiẹ̀ gbọ́ pé àwọn kan ti ń lọ ata dì sínú láílọ́ọ̀nù lọọ tà fáwọn èèyàn báyìí.
Nitori naa, ẹni ba fẹẹ ṣowo ko bẹrẹ iṣẹ ounjẹ.	Nítorí náà, ẹni bá fẹ́ẹ́ ṣòwò kó bẹ̀rẹ̀ iṣẹ́ oúnjẹ.
Ẹni ba si ni owo nla, to n wa bo ṣe ma sọ owo nla yẹn di pupọ le gbe e wa sọdọ wa ni Microfinace bank, ko ma gbe e lọ si ọdọ awọn banki nla o, tori ere owo tawọn yẹn ma fun un ko ni pọ rara.	Ẹni bá sì ní owó ńlá, tó ń wá bó ṣe ma sọ owó ńlá yẹn di púpọ̀ le gbé e wá sọ́dọ̀ wa ní Microfinace bank, kó má gbé e lọ sí ọ̀dọ̀ àwọn báǹkì ńlá o, torí èrè owó táwọn yẹn ma fún un kò ní pọ̀ rárá.
Gbajumọ oniṣowo tawọn agbebọnrin yinbọn pa nIbarapa ree	Gbajúmọ̀ oníṣòwò táwọn agbébọnrìn yìnbọn pa ń’Ìbàràpá rèé
Awọn agbebọnrin ti yinbọn pa gbajumọ oniṣowo kan atawọn ọmọkunrin meji kan niluu Idere nijọba ibilẹ Ibarapa niipinlẹ Ọyọ.	Àwọn agbébọnrìn ti yìnbọn pa gbajúmọ̀ oníṣòwò kan àtàwọn ọmọkùnrin méjì kan nílùú Ìdèrè níjọba ìbílẹ̀ Ìbàràpá níìpínlẹ̀ Ọ̀yọ́.
Alaaja Ṣẹrifat Adisa lorukọ obinrin ọhun.	Àlàájà Ṣẹrifat Àdìsá lorúkọ obìnrin ọ̀hún.
Ohun taa gbọ ni pe Alaaja Adisa ni oludasilẹ ileepo Subawa, oun atawọn ọmọ meji kan tọjọ ori wọn ko ju ọdun mẹsan an lọ ni wọn pa si ojuna Igboọra/Idere lalẹ Satide, ọjọ keji ọdun.	Ohun táa gbọ́ ni pé Àlàájà Àdìsá ni olùdásílẹ̀ iléepo Sùbáwà, òun àtàwọn ọmọ méjì kan tọ́jọ́ orí wọn kò ju ọdún mẹ́sàn án lọ ni wọ́n pa sí ojúnà Igbóọrà/Ìdèrè lálẹ́ Sátidé, ọjọ́ kejì ọdún.
Gẹgẹ baa ṣe gbọ, bi awọn agbebọnrin naa ṣe yabo ile epo naa ni wọn wọ obinrin naa gba inu igbo lọ.	Gẹ́gẹ́ báa ṣe gbọ́, bí àwọn agbébọnrìn náà ṣe yabo ilé epo náà ni wọ́n wọ́ obìnrin náà gba inú igbó lọ.
Oku ẹ ni wọn ri laago mọkanla alẹ, nibi ti wọn pa a si.	Òkú ẹ̀ ni wọ́n rí láago mọ́kànlá alẹ́, níbi tí wọ́n pa á sí.
Ohun taa gbọ ni pe ilu Idere ni awọn eeyan naa n lọ, ṣugbọn Igboọra ni wọn ti n bọ lati ṣọdun tuntun.	Ohun táa gbọ́ ni pé ìlú Ìdèrè ní àwọn èèyàn náà ń lọ, ṣùgbọ́n Igbóọrà ni wọ́n ti ń bọ̀ láti ṣọdún tuntun.
Ọkada la gbọ pe awọn eeyan naa n duro de lagbegbe Ileepo Subawa ko too di pe awọn agbebọnrin naa yalu wọn.	Ọ̀kadà la gbọ́ pé àwọn èèyàn náà ń dúró dè lágbègbè Iléepo Sùbáwà kó tóó di pé àwọn agbébọnrìn náà yalù wọ́n.
Nigba ti wọn duro de ọkada ti wọn ko ri, ni Alaaja naa pe ibatan rẹ kan pe ko waa gbe oun lọ sile.	Nígbà tí wọ́n dúró de ọ̀kadà tí wọn kò rí, ni Àlàájà náà pe ìbátan rẹ̀ kan pé kó wáá gbé òun lọ sílé.
Nibi to ti n pe lori foonu rẹ ni awọn agbebọnrin naa ṣakiyesi pe o ṣee ṣe ko jẹ pe awọn ọlọpaa ni obinrin naa n pe, ni wọn ba lọọ kọluu, ti wọn si bẹrẹ si i yinbọn fun un, nigbagbọ pe o ta awọn ọlọpaa lolobo.	Níbi tó ti ń pè lórí fóònù rẹ̀ ní àwọn agbébọnrìn náà ṣàkíyèsí pé ó ṣeé ṣe kó jẹ́ pé àwọn ọlọ́pàá ni obìnrin náà ń pè, ni wọ́n bá lọọ kọlùú, tí wọ́n sì bẹ̀rẹ̀ sí í yìnbọn fún un, nígbàgbọ́ pé ó ta àwọn ọlọ́pàá lólobó.
Ẹni to fọrọ naa to awọn oniroyin leti sọ pe bi wọn ti ri obinrin naa nibi to ti n pe lori foonu rẹ, lawọn agbebọnrin ba ro pe awọn ọlọpaa ni, ni wọn bẹrẹ si i yinbọn ni kọsẹ-kọsẹ, lojuẹsẹ nibọn ti lọọ ba awọn ọmọkunrin meji to wa laayika rẹ, ti wọn si ku lẹsẹkẹsẹ.	Ẹni tó fọ̀rọ̀ náà tó àwọn oníròyìn létí sọ pé bí wọ́n ti rí obìnrin náà níbi tó ti ń pè lórí fóònù rẹ̀, làwọn agbébọnrìn bá rò pé àwọn ọlọ́pàá ni, ni wọ́n bẹ̀rẹ̀ sí í yìnbọn ní kọ̀sẹ-kọ̀sẹ, lójúẹsẹ̀ nìbọn ti lọọ bá àwọn ọmọkùnrin méjì tó wà láàyíká rẹ̀, tí wọ́n sì kú lẹ́sẹ̀kẹsẹ̀.
Igba to ya ni wọn gbe obinrin naa wọnu igbo lọ, ṣugbọn nigba ti wọn gbọ pe awọn ọmọogun Amọtẹkun ti n bọ, ni wọn yin in nibọn.	Ìgbà tó yá ni wọ́n gbé obìnrin náà wọnú igbó lọ, ṣùgbọ́n nígbà tí wọ́n gbọ́ pé àwọn ọmọogun Àmọ̀tẹ́kùn ti ń bọ̀, ni wọ́n yìn ín níbọn.
Wọn ti sin awọn ọmọkunrin mejeeji naa si Igboọra.	Wọ́n ti sin àwọn ọmọkùnrin méjèèjì náà sí Igbóọrà.
Pasitọ Adeboye ra baalu agbera-pa tuntun	Pásítọ̀ Adébóyè ra bàálù agbéra-pá tuntun
Olori ijọ Ridiimu, iyẹn Redeemed Christian Church of God (RCCG), ti ra baalu agbera-pa tuntun.	Olórí ìjọ Rìdíìmù, ìyẹn Redeemed Christian Church of God (RCCG), ti ra bàálù agbéra-pá tuntun.
Iroyin to tẹ wa lọwọ ni pe baalu ọhun tawọn oloyinbo n pe ni Helicopter, ni wọn fun ni nọmba 5N-EAA.	Ìròyìn tó tẹ̀ wá lọ́wọ́ ni pé bàálù ọ̀hún táwọn olóyìnbó ń pè ní Helicopter, ni wọ́n fún ni nọ́ḿbà 5N-EAA.
Orukọ ojiṣẹ Ọlọrun yii ni wọn fi gba nọmba naa.	Orúkọ òjíṣẹ́ Ọlọ́run yìí ni wọ́n fi gba nọ́ḿbà náà.
Ṣe ẹ ranti pe orukọ baba naa ni Enoch Adejare Adeboye.	Ṣé ẹ rántí pé orúkọ bàbá náà ni Enoch Adéjàre Adébóyè.
Ohun taa gbọ pe baba naa fẹẹ lo ọkọ baalu naa fun iṣẹ ihinrere kaakiri agbaye.	Ohun táa gbọ́ pé bàbá náà fẹ́ẹ́ lo ọkọ̀ bàálù náà fún iṣẹ́ ìhìnrere káàkiri àgbáyé.
Ko si si bo ṣe fẹẹ maa ṣiṣẹ naa, lai ni ohun irinsẹ agbera-pa bii baalu to ṣẹṣẹ ra yii.	Kò sì sí bó ṣe fẹ́ẹ́ máa ṣiṣẹ́ náà, láì ní ohun ìrìnsẹ̀ agbéra-pá bíi bàálù tó ṣẹ̀ṣẹ̀ rà yìí.
Aṣejere gbọ pe laipẹ yii ni Biṣọọbu Oyedepo, iyẹn adari ijọ Winners naa ra baalu agbera-pa, eyi to fẹẹ maa lo lati ṣiṣẹ ihinrere kaakiri orilẹ-ede Naijiria.	Àṣejèrè gbọ́ pé láìpẹ́ yìí ni Bíṣọ̀ọ̀bù Oyèdépò, ìyẹn adarí ìjọ Winners náà ra bàálù agbéra-pá, èyí tó fẹ́ẹ́ máa lò láti ṣiṣẹ́ ìhìnrere káàkiri orílẹ̀-èdè Nàíjíríà.
Mi o le gbagbe ọjọ ti Maiki ṣọọki mi nigba ti mo fẹẹ kọrin ni Ṣaki  Ojasọpẹ	Mi ò lè gbàgbé ọjọ́ tí Máìkì ṣọ́ọ̀kì mi nígbà tí mo fẹ́ẹ kọrin ní Ṣakí – Ójásọ́pẹ́
Oniwaasu Oluwaseyi Lydia Ayinla ti ọpọ awon eniyan mọ si ojasọpẹ laarin awon olorin ẹmi ni ilu Ibadan jẹ ọmọ bibi Ogbomoso ṣugbon Ibadan lo fi sebujooko rẹ, awon naa tun ni oludasilẹ Ileeṣe With God Praise Ministry, wọn ba akọroyin wa sọrọ lori awo rekoodu to n bọ lọna ati idi pataki ti iṣẹ orin ẹmi ṣe jẹ ọkan pataki lawujọ wa.	Oníwàásù Olúwasèyí Lydia Àyìnlá tí ọ̀pọ̀ àwon ènìyàn mọ̀ sí ójásọ́pẹ́ láàrín àwon olórin ẹ̀mí ní ìlú Ìbàdàn jẹ́ ọmọ bíbí Ògbómòsó ṣùgbón Ìbàdàn ló fi sebùjoòkó rẹ̀, àwon náà tún ní olùdásílẹ̀ Iléeṣé With God Praise Ministry, wọ́n bá akọ̀ròyìn wa sọ̀rọ̀ lórí àwo rékóòdù tó ń bọ̀ lọ́nà àti ìdí pàtàkì tí iṣẹ́ orin ẹ̀mí ṣe jẹ́ ọ̀kan pàtàkì láwùjọ wa.
Ojasọpẹ jẹ ko di mimọ pe, iṣẹ orin ẹmi toun yan laayo ni akoko yii jẹ ohun toun ti bẹrẹ lati ọmọọdun mọkanla, ṣugbọn ni kete toun di ọmọ ọdun mẹẹẹdogun loun darapọ mọ ẹgbẹ akọrin sọọsi niluu Kotangora.	Ójasọ́pẹ́ jẹ́ kó di mímọ̀ pé, iṣẹ́ orin ẹ̀mí tóun yàn láàyò ní àkókò yìí jẹ́ ohun tóun ti bẹ̀rẹ̀ láti ọmọọdún mọ́kànlá, ṣùgbọ́n ní kété tóun di ọmọ ọdún mẹ́ẹ̀ẹ́dógún lòun darapọ̀ mọ́ ẹgbẹ́ akọrin sọ́ọ̀sì nílùú Kòtàngòrá.
O wa fi ọpẹ fun Ọlọrun pe ni kete ti oun pe ọdun mẹrindinlogun ni wọn fi i jẹ olori adari orin sọọsi naa nitori ẹbun rẹ.	Ó wá fi ọpẹ́ fún Ọlọ́run pé ní kété tí òun pé ọdún mẹ́rìndínlógún ni wọ́n fi í jẹ olórí adarí orin sọ́ọ̀sì náà nítorí ẹ̀bùn rẹ̀.
Ọdun 2006 ni Ọjasọpẹ sọ pe oun wa si Ibadan ni kete toun ṣegbeyawo tan toun si darapọ mọ ijọ Baptist gẹgẹ bii ọmọ ẹgbẹ akọrin.	Ọdún 2006 ni Ọ́jásọ́pẹ́ sọ pé òun wá sí Ìbàdàn ní kété tóun ṣègbéyàwó tán tóun sì darapọ̀ mọ ìjọ Baptist gẹ́gẹ́ bíi ọmọ ẹgbẹ́ akọrin.
Ọpọ sọọsi lo ti lọọ kọrin iyin fun Ọlọrun.	Ọ̀pọ̀ sọ́ọ̀sì ló ti lọọ kọrin ìyìn fún Ọlọ́run.
Ayinla wa fọpẹ fun Ọlọrun pe latọdun 2014 loun ti gbe igbesẹ toun si ti maa n ṣe eto adura alagbara nibi toun ti maa n yin Ọlọrun logo ni gbogbo ipari ọdun, ni Apata.	Àyìnlá wá fọpẹ́ fún Ọlọ́run pé látọdún 2014 lòun ti gbé ìgbésẹ̀ tóun sì ti máa ń ṣe ètò àdúrà alágbára níbi tóun tí máa ń yin Ọlọ́run lógo ní gbogbo ìparí ọdún, ní Àpáta.
Bakan naa ni wọn ni Jesu ni awokọṣe awon ninu iṣẹ Iranṣẹ.	Bákan náà ni wọ́n ní Jésù ni àwòkọ́ṣe àwon nínú iṣẹ́ Ìránṣẹ́.
Ojasọpẹ ni, ki ọdun yii too pari ni awo orin awọn yoo jade bi ọmọ tuntun eyi ti awon pe ni Aanu ti o pọ bi iyanrin, wọn ni orin yii kọ wa lẹkọọ lati maa fi ọkan imoore wa han si Ọlọrun loorekoore.	Ójásọ́pẹ́ ni, kí ọdún yìí tóó parí ni àwo orin àwọn yóò jáde bí ọmọ tuntun èyí tí àwon pè ní Àánú tí ó pọ̀ bí iyanrìn, wọ́n ní orin yìí kọ́ wa lẹ́kọ̀ọ́ láti máa fi ọkàn ìmoore wa hàn sí Ọlọ́run lóòrèkóòrè.
Ẹ pe Ojasọpẹ si 08136874590	Ẹ pe Ójásọ́pẹ́ sí 08136874590
Obinrin naa wa dupẹ ni ọwọ Ọlọrun pe ọjọ ti won pe oun lọ si ijọ Onitebọmi kan ni Abẹokuta lati lọọ ṣiṣẹ iranṣẹ ninu oun dun ju latari bi awọn eniyan ṣe ri itusilẹ ni ọjọ naa.	Obìnrin náà wá dúpẹ ní ọwọ́ Ọlọ́run pé ọjọ́ tí won pe òun lọ sí ìjọ Onítèbọmi kan ní Abẹ́òkúta láti lọọ ṣiṣẹ́ ìránṣẹ́ nínú òun dùn jù látàrí bí àwọn ènìyàn ṣe rí ìtúsílẹ̀ ní ọjọ́ náà.
Bẹẹ ni wọn ko le gbagbe ọjọ ti won pe wọn lati waa kọrin ni Saki, wọn salaye pe ẹrọ gbohungbohun ti wọn fun awon lati fi kọrin ni o kọkọ ṣọọki awon, nigba to ya ni ko ba tun gbe ohun soke, ti elomiiran ba fẹẹ loo yoo tun ṣiṣẹ daadaa, ẹẹmẹta ni won ni won paarọ ẹrọ gbohungbohun yii, ti ko tun ṣiṣẹ lọwọ awọn, eyi jẹ ki awọn mọ lọjọ naa pe eniyan ṣoro.	Bẹ́ẹ̀ ni wọn kò le gbàgbé ọjọ́ tí won pè wọ́n láti wáá kọrin ní Sakí, wọn sàlàyé pé ẹ̀rọ gbohùngbohùn tí wọ́n fún àwon láti fi kọrin ni ó kọ́kọ́ ṣọ́ọ̀kì àwon, nígbà tó yá ni kò bá tún gbé ohùn sókè, tí elòmííràn bá fẹ́ẹ́ lòó yóò tún ṣiṣẹ́ dáadáa, ẹ̀ẹ̀mẹta ni wón ní won pààrọ̀ ẹ̀rọ gbohùngbohùn yìí, tí kò tún ṣiṣẹ́ lọ́wọ́ àwọn, èyí jẹ́ kí àwọn mọ̀ lọ́jọ́ náà pé ènìyàn ṣòro.
O gba awon olorin ẹmi ẹlẹgbẹ rẹ nimọran lati maa kun fun adura ati lati maa wa ninu ẹmi ni gbogbo igba ti wọn ba fẹẹ lọọ kọrin nibikibi.	Ó gba àwon olórin ẹ̀mí ẹlẹ́gbẹ́ rẹ̀ nímọ̀ràn láti máa kún fún àdúrà àti láti máa wà nínú ẹ̀mí ní gbogbo ìgbà tí wọ́n bá fẹ́ẹ́ lọọ kọrin níbikíbi.
Ijọba gbọdọ sanwo fawọn to padanu dukia wọn, ohun tofin sọ niyẹn  Fẹmi Falana	Ìjọba gbọdọ̀ sanwó fáwọn tó pàdánù dúkìá wọn, ohun tófin sọ nìyẹn – Fẹ́mi Fálànà
Bakan naa ni agba ọjẹ agbẹjọro ilẹ wa nni, Alagba Fẹmi Falana ti ọmọ rẹ naa pẹlu awọn ọdọ to ṣewọde sọ pe o ti di dandan ki ijọba ṣeto iranlọwọ fun gbogbo awọn ti wọn ti padanu ohun ini wọn, tabi ti wọn padanu ẹmi wọn.	Bákan náà ní àgbà ọ̀jẹ̀ agbẹjọ́rò ilẹ̀ wa nnì, Alàgbà Fẹ́mi Fálànà tí ọmọ rẹ̀ náà pẹ̀lú àwọn ọ̀dọ́ tó ṣèwọ́de sọ pé ó ti di dandan kí ìjọba ṣètò ìrànlọ́wọ́ fún gbogbo àwọn tí wọn tí pàdánù ohun ìní wọn, tàbí tí wọn pàdánù ẹ̀mí wọn.
O ni ohun ti ofin ilẹ wa sọ niyẹn.	Ó ní ohun tí òfin ilẹ̀ wa sọ nìyẹn.
Oun naa sọrọ yii nigba to n ba awọn oniroyin sọrọ lori ipa tijọba gbọdọ ko lori iṣẹlẹ naa.	Òun náà sọ̀rọ̀ yìí nígbà tó ń bá àwọn oníròyìn sọ̀rọ̀ lórí ipa tíjọba gbọdọ̀ kó lórí ìṣẹ̀lẹ̀ náà.
Falana ni; Mo ba gbogbo awọn ti wọn padanu ẹmi wọn kẹdun, bẹẹ ni mo si tun ba awọn ti wọn padanu dukia naa kẹdun, ṣugbọn ju gbogbo ẹ lọ, a gbọdọ bẹ ofin lọwẹ si gbogbo nnkan to ṣẹlẹ yii.	Fálànà ní; “Mo bá gbogbo àwọn tí wọ́n pàdánù ẹ̀mí wọn kẹ́dùn, bẹ́ẹ̀ ni mo sì tún bá àwọn tí wọ́n pàdánù dúkìá náà kẹ́dùn, ṣùgbọ́n ju gbogbo ẹ̀ lọ, a gbọdọ̀ bẹ òfin lọ́wẹ̀ sí gbogbo nǹkan tó ṣẹlẹ̀ yìí.
Gbogbo awọn to padanu ẹmi wọn, to padanu ṣọọbu wọn, ti wọn padanu nnkan dukia wọn, wọn gbọdọ pa ti ọrọ oṣelu ti, wọn gbọdọ pa ti ọrọ ẹlẹẹyamẹya ti, ki wọn ma si sọ pe ko si nnkan Abuja fẹẹ ṣe sọrọ naa, rara o, ko yẹ ko ri bẹẹ.	Gbogbo àwọn tó pàdánù ẹ̀mí wọn, tó pàdánù ṣọ́ọ̀bù wọn, tí wọ́n pàdánù nǹkan dúkìá wọn, wọ́n gbọdọ̀ pa tí ọ̀rọ̀ òṣèlú tì, wọ́n gbọdọ̀ pa ti ọ̀rọ̀ ẹlẹ́ẹ̀yàmẹ̀yà tì, kí wọ́n má sì sọ pé kò sí nǹkan Àbújá fẹ́ẹ́ ṣe sọ́rọ̀ náà, rárá o, kò yẹ kó rí bẹ́ẹ̀.
Ohun ti ijọba wa fun ni lati daabobo awọn araalu ati dukia wọn, ohun ti a yan wọn sipo fun niyẹn, ohun ti ofin sọ niyẹn, ẹtọ wa ni labẹ ofin.	“Ohun tí ìjọba wà fún ni láti dáàbòbo àwọn aráàlú àti dúkìá wọn, ohun tí a yàn wọ́n sípò fún nìyẹn, ohun tí òfin sọ nìyẹn, ẹ̀tọ́ wa ni lábẹ́ òfin.
Bi nnkan ba ṣẹlẹ nipasẹ aiṣedeede ijọba, eto gbọdọ wa fun iru awọn eeyan bẹẹ, apẹẹrẹ si wa taa le tọka si, nitori naa taa ba ri ẹni to padanu ẹmi tabi dukia, mo n rọ wọn pe ki wọn gbe ijọba lọ sileẹjọ, ki wọn gba ẹbun gba maa binu lọwọ ijọba, ohun ti ijọba sọ niyẹn.	Bí nǹkan bá ṣẹlẹ̀ nípasẹ̀ àiṣedéédé ìjọba, ètò gbọdọ̀ wà fún irú àwọn èèyàn bẹ́ẹ̀, àpẹẹrẹ sì wà táa lè tọ́ka sí, nítorí náà táa bá rí ẹni tó pàdánù ẹ̀mí tàbí dúkìá, mo ń rọ̀ wọ́n pé kí wọ́n gbé ìjọba lọ síléẹjọ́, kí wọ́n gba ẹ̀bùn gbà máá bínú lọ́wọ́ ìjọba, ohun tí ìjọba sọ nìyẹn.
Eyi maa mu kijọba gbe igbesẹ lati daabobo awọn araalu ati ẹtọ wọn.	“Èyí máa mú kíjọba gbé ìgbésẹ̀ láti dáàbòbo àwọn aráàlú àti ẹ̀tọ́ wọn.
Kii ṣe aṣiṣe lohun to ṣẹlẹ yii, kaakiri agbaye ni wọn ti n ṣewọde, ti awọn eeyan n fẹhonu han, idi ti ijọba fi wa niyẹn lati daabobo awọn araalu, ṣugbọn bi ijọba ba kọ lati daabobo awọn araalu, a jẹ pe wọn o lẹtọọ ati wa nileejọba niyẹn.	Kìí ṣe àṣìṣe lohun tó ṣẹlẹ̀ yìí, káàkiri àgbáyé ni wọ́n ti ń ṣèwọ́de, tí àwọn èèyàn ń fẹ̀hónú hàn, ìdí tí ìjọba fi wà nìyẹn láti dáàbòbo àwọn aráàlú, ṣùgbọ́n bí ìjọba bá kọ̀ láti dáàbòbo àwọn aráàlú, a jẹ́ pé wọn ò lẹ́tọ̀ọ́ àti wà níléèjọba nìyẹn.
Loootọ lawọn fulani darandaran kọlu ile mi  Wọle Ṣoyinka	Lóòótọ́ làwọn fúlàní darandaran kọlu ilé mí – Wọlé Ṣóyínká
Ọjọgbọn Wọle Ṣoyinka ti sọ pe loootọ lawọn fulani darandaran kọlu ile oun to wa ni Abẹokuta niipinlẹ Ogun.	Ọ̀jọ̀gbọ́n Wọlé Ṣóyínká ti sọ pé lóòótọ́ làwọn fúlàní darandaran kọlu ilé òun tó wà ní Abẹ́òkúta níìpínlẹ̀ Ògùn.
Laipẹ yii ni iroyin kan kaakiri pe awọn fulani kọlu ilẹ Ṣoyinka, ṣugbọn tawọn ọlọpaa sọ pe ko sootọ ninu ọrọ naa pe awọn darandaran kọlu ile Ṣoyinka ni Kemta, Abẹokuta.	Láìpẹ́ yìí ni ìròyìn kan káàkiri pé àwọn fúlàní kọlu ilẹ́ Ṣóyínká, ṣùgbọ́n táwọn ọlọ́pàá sọ pé kò sóòtọ́ nínú ọ̀rọ̀ náà pé àwọn darandaran kọlu ilé Ṣóyínká ní Kémta, Abẹ́òkúta.
Ṣugbọn ọjọgbọn naa ninu ọrọ to fi ṣọwọ sawọn oniroyin sọ pe loootọ ni wọn kọlu ile oun, ati pe kii ṣe igba akọkọ ti awọn fulani darandaran naa maa huwa ibi naa.	Ṣùgbọ́n ọ̀jọ̀gbọ́n náà nínú ọ̀rọ̀ tó fi ṣọwọ́ sáwọn oníròyìn sọ pé lóòótọ́ ni wọ́n kọlu ilé òun, àti pé kìí ṣe ìgbà àkọ́kọ́ tí àwọn fúlàní darandaran náà máa hùwà ibi náà.
Bẹẹ lo kilọ fun awọn ọlọpaa ki wọn yee purọ ohun ti wọn ko mọ nipa rẹ nipa ọrọ awọn fulani naa.	Bẹ́ẹ̀ ló kìlọ̀ fún àwọn ọlọ́pàá kí wọn yéé purọ́ ohun tí wọn kò mọ̀ nípa rẹ̀ nípa ọ̀rọ̀ àwọn fúlàní náà.
Ọgbọn ju agbara, ariwo kọ nija	Ọgbọ́n ju agbára, ariwo kọ́ nìjà
Mo ki gbogbo wa ku amojuba oṣu tuntun, oorun to ṣi ran yii to lati mu ki aṣọ gbẹ, ani iwọnba rebete to ku ki ọdun 2020 yii wa sopin, a si maa ri ire nibẹ lagbara Edumare.	Mo kí gbogbo wa ku àmójúbà oṣù tuntun, òòrùn tó ṣì ràn yìí tó láti mú kí aṣọ gbẹ, àní ìwọ̀nba rébété tó kù kí ọdún 2020 yìí wá sópin, a sì máa rí ire níbẹ̀ lágbára Èdùmàrè.
Gẹgẹ bi ẹ ti mọ pe pọpọṣinṣin ọdun ti wa nita, awa ontaja ninu ọja Aṣejere paapaa ti duro deede, awọn ọja to jẹ oju nigbese ti wa lori igba fun rira bẹẹ ni iyalọja ti ni ki wọn kede kaakiri ọja pe owo awọn ọja naa ko gbọdọ ganilara, koda ẹdinwo le maa ri ọpọlọpọ ọja ra.	Gẹ́gẹ́ bí ẹ ti mọ̀ pé pọ̀pọ̀ṣìnṣìn ọdún ti wà níta, àwa òntàjà nínú ọjà Àṣejèrè pàápàá ti dúró déédé, àwọn ọjà tó jẹ ojú nígbèsè ti wà lórí igbá fún rírà bẹ́ẹ̀ ni ìyálọ́jà ti ní kí wọn kéde káàkiri ọjà pé owó àwọn ọjà náà kò gbọdọ̀ ganilára, kódà ẹ̀dínwó le máà rí ọ̀pọ̀lọpọ̀ ọjà rà.
Tori naa, ẹ wa ba wa dowopọ kaje wọgba, ka jọ ṣe Aṣejere lọja awọn oloriire.	Torí náà, ẹ wá bá wa dòwòpọ̀ kájé wọgbá, ká jọ ṣe Àṣejèrè lọ́jà àwọn olóríire.
Wọn ni bi irin ba wo lu irin, ọkan nilati tẹ fun ekeji toripe, Iwa afojudi ti Jamiu ọmọ babalọja to gbese wu lo bi ka pe ọlọpaa wa sinu ọja, Iwa yii kan naa lo ṣokunfa bọmbu ọrọ to jabọ lẹnu Adisa lọja to kọja.	Wọ́n ní bí irin bá wó lu irin, ọ̀kan níláti tẹ̀ fún èkejì torípé, Ìwà àfojúdi tí Jámíù ọmọ bàbálọ́jà tó gbésè wù ló bí ká pe ọlọ́pàá wá sínú ọjà, Ìwà yìí kan náà ló ṣokùnfà bọ́m̀bù ọ̀rọ̀ tó jábọ́ lẹ́nu Àdìsá lọ́jà tó kọjá.
Lakọọkọ, ṣeni iyalọja tun paṣẹ pe ka lọọ gba Jamiu kuro ni teṣan ọlọpaa, ha!	Lákọ̀ọ́kọ́, ṣeni ìyálọ́jà tún pàṣẹ pé ká lọọ gba Jámíù kúrò ní téṣàn ọlọ́pàá, ha!
ẹbẹ pọ, iya Jamiu n sunkun bala bẹẹ lo n pariwo pe ki wọn maa jẹ ki ọta yọ oun, ẹ wa woju abimọ ma lee tọ, ṣe igbayi laarọ, wọn ni agba ti ko kẹhun sọrọ, o di dandan ko kẹtan sare, lọmọ to jẹpe, baba rẹ ko gbọdọ baa wi loju iya rẹ, ṣebi gbogbo ẹ maa la mọ ṣugbọn ọjọ ọrọ obinrin yẹn ko tii pe jare.	ẹ̀bẹ́ pọ̀, ìyá Jámíù ń sunkún bàlà bẹ́ẹ̀ ló ń pariwo pé kí wọ́n máá jẹ́ kí ọ̀tá yọ òun, ẹ wá wojú abímọ má leè tọ, ṣé ìgbàyí làárọ̀, wọ́n ní àgbà tí kò kẹhùn sọ̀rọ̀, ó di dandan kó kẹtan sáré, lọ́mọ tó jẹ́pé, bàbá rẹ̀ kò gbọdọ̀ báa wí lójú ìyá rẹ̀, ṣebí gbogbo ẹ̀ màà la mọ̀ ṣùgbọ́n ọjọ́ ọ̀rọ̀ obìnrin yẹn kò tíì pé jàre.
Nnkan ti iyalọja ṣe sọ pe ki wọn lọọ da ọmọ naa silẹ ni pe, eebu alọ ni ti ahun, abọ ni ti ana rẹ toripe ẹnu ti aye kọkọ fi pe adegun naa ni wọn tun maa fi sọ pe adeogun.	Nǹkan tí ìyálọ́jà ṣe sọ pé kí wọ́n lọọ dá ọmọ náà sílẹ̀ ni pé, èébú àlọ ni ti ahun, àbọ̀ ni ti àna rẹ̀ torípé ẹnu tí ayé kọ́kọ́ fi pe adégún náà ni wọ́n tún máa fi sọ pé adéògún.
Ki wọn maa lo sọ pe lẹyin iku baba rẹ ni wọn tun n fi iya jẹ ọmọ.	Kí wọn máa lo sọ pé lẹ́yìn ikú bàbá rẹ̀ ni wọ́n tún ń fi ìyà jẹ ọmọ.
Jamiu nikan la gba silẹ taa si sọ fun awọn ọlọpaa pe, awọn obi awọn ọrẹ rẹ ni ki wọn wa gba wọn silẹ laagọ ọlọpaa toripe ẹni to ba bimọ ọran ni i pọ ọn.	Jámíù nìkan la gbà sílẹ̀ táa sì sọ fún àwọn ọlọ́pàá pé, àwọn òbí àwọn ọ̀rẹ́ rẹ̀ ni kí wọ́n wá gbà wọ́n sílẹ̀ láàgọ́ ọlọ́pàá torípé ẹni tó bá bímọ ọ̀ràn ní í pọ̀ ọ́n.
Lẹyin naa la wa mu ti Adisa gbọ o, ile itura kan lagbegbe Ikẹja la ti ṣepade naa toripe wọn ni ọrọ ko ṣee sọ ni fitila, afi bi ina ba ku.	Lẹ́yìn náà la wá mú ti Àdìsá gbọ́ o, ilé ìtura kan lágbègbè Ìkẹjà la ti ṣèpàdé náà torípé wọ́n ni ọ̀rọ̀ kò ṣeé sọ ní fìtílà, àfi bí íná bá kú.
Bi a ba gbiyanju lati sa fun Mọrufa to maa n ṣeke fun Adisa, ta la tun mọ to jẹ aja rẹ ti yoo maa fimu finlẹ gbọrọ, iyẹn lo jẹ ka pọ soke raja.	Bí a bá gbìyànjú láti sá fún Mọ̀rúfà tó máa ń ṣèké fún Àdìsá, ta la tún mọ̀ tó jẹ́ ajá rẹ̀ tí yóò máa fimú fínlẹ̀ gbọ́rọ̀, ìyẹn ló jẹ́ ká pọ̀ sókè rajà.
Ọrọ ti Adisa sọ yẹn wuwo bẹẹ lo n fẹ amojuto kiakia, Alaaji Atanda kẹ!	Ọ̀rọ̀ tí Àdìsá sọ yẹn wúwo bẹ́ẹ̀ ló ń fẹ́ àmójútó kíákíá, Àláájì Àtàndá kẹ́!
Iru ọkunrin yẹn o gbọdọ jẹ babalọja ki ọja naa maa tu.	Irú ọkùnrin yẹn ò gbọdọ̀ jẹ bàbálọ́jà kí ọjà náà máà tú.
Adeolu sẹkitiri ọja lo kọkọ sọrọ, o ni ṣeni ki a tete wa ọmọluabi ti yoo jẹ baba ọja ki a si fi orukọ rẹ ranṣẹ sawọn alaṣẹ ọja loke, kaa si ṣe kinni ọhun ni kanmọ kanmọ bi igba ti ole wure ni toripe bi eeyan ba pẹ lori imin, ẹsin keṣin a maa ba nibẹ.	Adéolú sẹ́kítírì ọjà ló kọ́kọ́ sọ̀rọ̀, ó ní ṣeni kí á tètè wá ọmọlúàbí tí yóò jẹ bàbá ọjà kí á sì fi orúkọ rẹ̀ ránṣẹ́ sáwọn aláṣẹ ọjà lókè, káà sì ṣe kinní ọ̀hún ní kánmọ́ kánmọ́ bí ìgbà tí olè wúre ní torípé bí èèyàn bá pẹ́ lórí imín, ẹsin kéṣin á máa ba níbẹ̀.
Ọrọ ọlọgbọn ni Adeolu sọ, baba rẹ lo si fi jọ, baba Adeolu ni sẹkitiri ọja ṣugbọn ẹsẹ to da baba ọhun gunlẹ ni ko jẹ ko le wa saarinja mọ ti ọmọ naa si n ṣoju baba rẹ latigba naa, o jọ bi ẹni pe itan ti Jamiu gbọ niyẹn to fi ro pe oun naa le gori ipo baba oun laijẹ pe iṣẹlẹ naa jọra.	Ọ̀rọ̀ ọlọgbọ́n ní Adéolú sọ, bàbá rẹ̀ ló sì fi jọ, bàbá Adéolú ni sẹ́kítírì ọjà ṣùgbọ́n ẹsẹ̀ tó dá bàbá ọ̀hún gúnlẹ̀ ni kò jẹ́ kó le wá sáàrinjà mọ́ tí ọmọ náà sì ń ṣojú bàbá rẹ̀ látìgbà náà, ó jọ bí ẹni pé ìtàn tí Jámíù gbọ́ nìyẹn tó fi rò pé òun náà le gorí ipò bàbá òun láìjẹ́ pé ìṣẹ̀lẹ̀ náà jọra.
Ta wa ni a le fi jẹ babalọja ti ko nii fun wa ni iṣoro?	Ta wá ni a lè fi jẹ bàbálọ́jà tí kò níí fún wa ní ìṣòro?
Awọn meji la dabaa orukọ wọn, Ọgbẹni Aladesanmi to n ta aago ati Alaaji Ọlọhungbẹbẹ olori awọn eleso.	Àwọn méjì la dábàá orúkọ wọn, Ọ̀gbẹ́ni Aládésanmí tó ń ta aago àti Àlàájì Ọlọ́hungbẹ́bẹ̀ olórí àwọn eléso.
Awọn mejeeji ni wọn daa ṣugbọn igbimọ awọn oloye nilati dibo yan ẹnikan, awa mẹrin pere la ṣepade eleyii, iyalọja, emi, Adeolu akọwe ati Tayelolu ejirẹ tori naa, gbogbo Oloye nilati pese ki a too dibo lọjọ ti a ba ti fa awọn mejeeji kalẹ fun ibo ni Adisa yoo ti bẹrẹ Ija toripe Alaaji Atanda leeyan tiẹ, awa o si fẹẹ tori naa, o yẹ ka mọ iru igbesẹ ti Adisa yoo gbe ko ma lọọ pawa lara.	Àwọn méjèèjì ni wọ́n dáa ṣùgbọ́n ìgbìmọ̀ àwọn olóyè níláti dìbò yan ẹnìkan, àwa mẹ́rin péré la ṣèpàdé eléyìí, ìyálọ́jà, èmi, Adéolú akọ̀wé àti Táyélolú èjìrẹ́ torí náà, gbogbo Olóyè níláti pèsè kí á tóó dìbò lọ́jọ́ tí a bá ti fa àwọn méjèèjì kalẹ̀ fún ìbò ni Àdìsá yóò ti bẹ̀rẹ̀ Ìjà torípé Àláájì Àtàndá léèyàn tiẹ̀, àwa ò sì fẹ́ẹ torí náà, ó yẹ ká mọ irú ìgbésẹ̀ tí Àdìsá yóò gbé kó má lọọ pawá lára.
Mo jẹ ki wọn mọ pe a nilati ni awọn alami lọdọ Adisa bi oun naa ṣe ni alami lọdọ iyalọja, Tayelolu sọ pe oun yoo tun pada lọọ baa dọrẹẹ ṣugbọn Adisa kan kọla ni o, ko fi gbogbo ara gọ rara, yoo tete fura bi Tayelolu ba pada lọ ati pe ko ni i sọrọ aṣiri loju rẹ laelae.	Mo jẹ́ kí wọ́n mọ̀ pé a níláti ní àwọn alamí lọ́dọ̀ Àdìsá bí òun náà ṣe ní alamí lọ́dọ̀ ìyálọ́jà, Táyélolú sọ pé òun yóò tún padà lọọ báa dọ́rẹ̀ẹ́ ṣùgbọ́n Àdìsá kan kọlà ni o, kò fi gbogbo ara gọ̀ rárá, yóò tètè fura bí Táyélolú bá padà lọ àti pé kò ní i sọ̀rọ̀ àṣírí lójú rẹ̀ láéláé.
Ọlọgbọn ọmọ ni Adeolu, o ni ka dọgbọn fowo ra ọkan lara awọn ọmọlẹyin ẹ, toripe ẹni mọni lo n ṣeni.	Ọlọgbọ́n ọmọ ní Adéolú, ó ní ká dọ́gbọ́n fowó ra ọ̀kan lára àwọn ọmọlẹ́yìn ẹ̀, torípé ẹni mọni ló ń ṣeni.
Bi mo ba foju inu woo, ọmọga la le fa loju mọra, yatọ si pe ọmọga fẹran owo, o tun fẹran ṣalewa to n ta iyọ ṣugbọn ṣeni iyẹn n ṣiyemeji nipa ẹ, asiko ti to bayii, ti mo maa ba ṣalewa sọrọ ṣugbọn emi ati ọmọga ni lati sọrọ naa.	Bí mo bá fojú inú wòó, ọmọ́ga la le fà lójú mọ́ra, yàtọ̀ sí pé ọmọ́ga fẹ́ràn owó, ó tún fẹ́ràn ṣaléwá tó ń ta iyọ̀ ṣùgbọ́n ṣeni ìyẹn ń ṣiyèméjì nípa ẹ̀, àsìkò ti tó báyìí, tí mo máa bá ṣaléwá sọ̀rọ̀ ṣùgbọ́n èmi àti ọmọ́ga ni láti sọ̀rọ̀ náá.
Lọsẹ keji la pe ipade awọn oloye lati dibo yan babalọja tuntun, a ti sọrọ oye naa fawọn mejeeji, wọn si ti n polongo fawọn tiwọn ṣugbọn iyalẹnu lo jẹ pe Adisa ti ko sọrọ ta ko wa latigba to ti gbọrọ naa deede ja wọle pe ko sẹni to maa dibo, oun atawọn janduku rẹ ni o ṣugbọn tori were ile la ṣe ni ti ita, bii mọnamọna ni Tayelolu ati Jamiu ọmọ babalọja tẹlẹ wọle de pẹlu awọn ẹmẹwa wọn, ṣeni wọn le awọn Adisa danu.	Lọ́sẹ̀ kejì la pe ìpàdé àwọn olóyè láti dìbò yan babalọjá tuntun, à ti sọ̀rọ̀ oyè náà fáwọn méjèèjì, wọ́n sì ti n polongo fáwọn tiwọn ṣùgbọ́n ìyàlẹ́nu ló jẹ́ pé Àdìsá tí kò sọ̀rọ̀ ta kò wá látìgbà tó ti gbọ́rọ̀ náà déédé já wọlé pé kò sẹ́ni tó máa dìbò, òun àtáwọn jàndùkù rẹ̀ ni ò ṣùgbọ́n torí wèrè ilé la ṣe ní ti ìta, bíì mọ̀nàmọ́ná ni Táyélolú àti Jámíù ọmọ bàbálọ́já tẹ́lẹ̀ wọlé dé pẹ̀lú àwọn ẹmẹ̀wà wọn, ṣeni wọ́n lé àwọn Àdìsá dànù.
Ọrọ Jamiu ko ye iyalọja ṣugbọn emi ati ejirẹ la faa wọle, bi a ba fẹẹ koju Adisa ka ṣẹgun oun atawọn ẹmẹwaa rẹ, ọmọ lile bii Jamiu nilati kun Tayelolu lọwọ.	Ọ̀rọ̀ Jámíù kò yé ìyálọ́jà ṣùgbọ́n èmi àti èjìrẹ́ la fàá wọlé, bí a bá fẹ́ẹ́ kojú Àdìsá ká ṣẹ́gun òun àtàwọn ẹmẹ̀wàa rẹ̀, ọmọ líle bíì Jámíù níláti kún Táyélolú lọ́wọ́.
Ija naa ko tan sibẹ o ṣugbọn ọba ju ọba lọ.	Ìjà náà kò tán síbẹ̀ ò ṣùgbọ́n ọbá ju ọba lọ.
David Abioye, igbakeji Oyedepo ṣẹyẹ ikẹyin fun baba ẹ- Tobi Adeyemo	David Abíóyè, igbákejì Oyèdépò ṣẹ̀yẹ ìkẹyìn fún bàbá ẹ̀- Tóbi Adéyemo
Ilu Erinle niipinlẹ Kwara mi titi laipẹ yii, nibi ti awon eeyan kaakiri agbaye ti waa ba igbakeji olori ijọ Living Faith Tabernacle, taa mo si Winners Chapel, Bisoobu David Abioye, ti sinku baba rẹ to jade laye laipẹ yii.	Ìlú Èrìnle níìpínlẹ̀ Kwara mì tìtì láìpẹ́ yìí, níbi tí àwon èèyàn káàkiri àgbáyé ti wáá bá igbákejì olórí ìjọ Living Faith Tabernacle, táa mò sí Winners Chapel, Bísóòbù David Abíóyè, ti sìnkú bàbá rẹ̀ tó jáde láyé láìpẹ́ yìí.
Asiko naa ni won ṣe ẹyẹ ikẹyin fun baba naa.	Àsìkò náà ni wón ṣe ẹ̀yẹ ìkẹyìn fún bàbá náà.
Laipẹ yii ni Alagba Simeon Abioye jade laye leni ọdun mejidinlaaadorun, 88.	Láìpẹ́ yìí ni Alàgbà Simeon Abíóyè jáde láyé léni ọdún méjìdínláàádórun, 88.
Bi wọn ti kede iku baba naa, lawọn eeyan ti n wa kaakiri lati waa ki David Abioye, ọmọ rẹ atawon yooku naa ku ara fẹra ku.	Bí wọ́n ti kéde ikú bàbá náà, làwọn èèyàn ti ń wá káàkiri láti wáá kí David Abíóyè, ọmọ rẹ̀ àtàwon yóòkù náà kú ara fẹ́ra kù.
Lara awọn to waa ki Abioye lasiko naa ni olori ijọ naa funra rẹ, Bisoobu David Oyedepo, toun naa jẹ ọmọ bibi ipinlẹ Kwara, atawon eeyan jankan jankan.	Lára àwọn tó wáá kí Abíóyè lásìkò náà ni olórí ìjọ náà fúnra rẹ̀, Bísóòbù David Oyèdépò, tóun náà jẹ́ ọmọ bíbí ìpínlẹ̀ Kwara, àtàwon èèyàn jànkàn jànkàn.
Ọsẹ to kọja yii ni wọn bẹrẹ eto isinku naa, odidi ọsẹ kan si ni ayẹyẹ naa fi waye niluu Ẹrinle, gbogbo awọn ọmọ ilu ni wọn sọ pe ẹsẹ ko gbero bẹẹ ri niluu ọhun ri.	Ọ̀sẹ̀ tó kọjá yìí ni wọ́n bẹ̀rẹ̀ ètò ìsìnkú náà, odidi ọ̀sẹ̀ kan sì ni ayẹyẹ náà fi wáyé nílùú Ẹ̀rìnlé, gbogbo àwọn ọmọ ìlú ni wọ́n sọ pé ẹsẹ̀ kò gbèrò bẹ́ẹ̀ rí nílùú ọ̀hún rí.
Bo tiẹ jẹ pe sọọsi Winners ni wọn ti ṣe ọpọ ninu awon eto isinku naa, ijọ Baptist to wa ni Ẹrinle ni wọn ti ṣeto isinku Alagba Simeon lọgbọnjọ, oṣu kẹwaa taa lo tan yii.	Bó tiẹ̀ jẹ́ pé sọ́ọ̀sì Winners ni wọ́n ti ṣe ọ̀pọ̀ nínú àwon ètò ìsìnkú náà, ìjọ Baptist tó wà ní Ẹ̀rìnlé ni wọ́n ti ṣètò ìsìnkú Alàgbà Simeon lọ́gbọ̀njọ́, oṣù kẹwàá táa lò tán yìí.
AWORAN: Oju ọna Ọta atijọ tijọba Eko ṣẹṣẹ pari ree o.	ÀWÒRÁN: Ojú ọ̀nà Ọ̀tà àtijọ́ tíjọba Èkó ṣẹ̀ṣẹ̀ parí rèé o.
Nitori ọja maalu, eeyan meji ku lỌyọọ	Nítorí ọjà màálù, èèyàn méjì kú l’Ọ́yọ̀ọ́
Iroyin tuntun to n ṣẹyọ lati ipinlẹ Ọyọ fihan pe eeyan meji ti padanu ẹmi wọn ninu laasigbo to ṣẹlẹ laarin awọn araalu Agọ-Arẹ ati Tede.	Ìròyìn tuntun tó ń ṣẹ́yọ láti ìpínlẹ̀ Ọ̀yọ́ fihàn pé èèyàn méjì ti pàdánù ẹ̀mí wọn nínú làásìgbò tó ṣẹlẹ̀ láàrin àwọn aráàlú Àgọ́-Àrẹ àti Tedé.
Bakan naa la tun gbọ pe ninu rogbodiyan naa, wọn dana sun ileeṣẹ agbofinro Amọtẹkun to wa lagbegbe naa.	Bákan náà la tún gbọ́ pé nínú rògbòdìyàn náà, wọ́n dáná sun iléeṣẹ́ agbófinró Àmọ̀tẹ́kùn tó wà lágbègbè náà.
Ohun taa gbọ ni pe ọja maalu ti wọn gbe lati ilu Tede lọ si Agọ Arẹ lo da rogbodiyan naa silẹ.	Ohun táa gbọ́ ni pé ọjà màálù tí wọ́n gbé láti ìlú Tedé lọ sí Àgọ́ Àrẹ ló dá rògbòdìyàn náà sílẹ̀.
Ṣugbọn o, kọmiṣanna ọlọpaa niipinlẹ Ọyọ, Ngozi Ọnadẹkọ, ti pẹtu saawọ naa, alaafia si ti pada jọba nibẹ.	Ṣùgbọ́n o, kọmíṣánnà ọlọ́pàá níìpínlẹ̀ Ọ̀yọ́, Ngozi Ọnàdẹ̀kọ̀, ti pẹ̀tù sááwọ̀ náà, àlááfíà sì ti padà jọba níbẹ̀.
Aṣiṣe ni lati ditẹ Aṣiwaju atawọn agba ẹgbẹ, Ọbasa kilọ fawọn oloṣelu	Àṣìṣe ni láti dìtẹ̀ Aṣíwájú àtàwọn àgbà ẹgbẹ́, Ọbasá kìlọ̀ fáwọn olóṣèlú
Adari ileegbimọ aṣofin ipinlẹ Eko, Ọnarebu Mudaṣiru Ajayi Ọbasa ti gba awọn oloṣelu paapaa ninu ẹgbẹ APC nimọran pe ki wọn kẹkọọ lara awọn aṣiṣe ẹgbẹ oṣelu to n ṣejọba ilẹ wa lanaa, iyẹn ẹgbẹ oṣelu PDP.	Adarí iléègbìmọ̀ aṣòfin ìpínlẹ̀ Èkó, Ọnarébù Múdàṣírù Àjàyí Ọbásá ti gba àwọn olóṣèlú pàápàá nínú ẹgbẹ́ APC nímọ̀ràn pé kí wọ́n kẹ́kọ̀ọ́ lára àwọn àṣìṣe ẹgbẹ́ òṣèlú tó ń ṣèjọba ilẹ̀ wa lánàá, ìyẹn ẹgbẹ́ òṣèlú PDP.
Ọbasa sọrọ yii lasiko to n fesi sọrọ ti Gomina Babajide Sanwo-Olu sọ nigba to gbe eto iṣuna owo tọdun 2021 wa sileegbimọ aṣofin laaarọ ọjọ Iṣegun, Tusde.	Ọbásá sọ̀rọ̀ yìí lásìkò tó ń fèsì sọ́rọ̀ tí Gómìnà Babájídé Sanwó-Olú sọ nígbà tó gbé ètò ìṣúná owó tọdún 2021 wá síléègbìmọ̀ aṣòfin láàárọ̀ ọjọ́ Ìṣégun, Túsde.
Nigba to n sọrọ, adari ileegbimọ aṣofin naa sọ pe; o ṣe pataki ki gbogbo awọn agbaagba ẹgbẹ oṣelu APC kẹkọọ lara awọn aṣiṣe ẹgbẹ oṣelu PDP, paapaa nigba ti wọn wa lori ijọba.	Nígbà tó ń sọ̀rọ̀, adarí iléègbìmọ̀ aṣòfin náà sọ pé; ó ṣe pàtàkì kí gbogbo àwọn àgbààgbà ẹgbẹ́ òṣèlú APC kẹ́kọ̀ọ́ lára àwọn àṣìṣe ẹgbẹ́ òṣèlú PDP, pàápàá nígbà tí wọń wà lórí ìjọba.
O ni; nipa iṣọkan ati ifẹ nikan lo le mu ki ẹgbẹ oṣelu APC ṣe aṣeyọri ninu ohun gbogbo ti wọn ba dawọ wọn le.	Ó ní; nípa ìṣọ̀kan àti ìfẹ́ nìkan ló le mú ki ẹgbẹ́ òṣèlú APC ṣe àṣeyọrí nínú ohun gbogbo ti wọ́n bá dáwọ́ wọn lé.
Bẹẹ o ba gbagbe, ọdun mẹrindinlogun ni ẹgbẹ oṣelu PDP fi ṣejọba lorilẹ-ede yii, ṣugbọn ọtẹ to wa laarin wọn lo mu ki ifẹ ati irẹpọ sọnu, eyi lo si faaye gba ẹgbẹ oṣelu APC ti wọn fi gba aṣẹ mọ wọn lọwọ.	Bẹ́ẹ́ ò bá gbàgbé, ọdun mẹ́rìndínlógún ni ẹgbẹ́ òṣèlú PDP fi ṣèjọba lórílẹ̀-èdè yìí, ṣùgbọ́n ọ̀tẹ̀ tó wà láàrin wọn ló mú kí ìfẹ́ àti ìrẹ́pọ̀ sọnù, èyí ló sì fààyè gba ẹgbẹ́ òṣèlú APC tí wọ́n fi gba àṣẹ mọ́ wọn lọ́wọ́.
Ohun ti Ọbasa n tọka si niyi.	Ohun ti Ọbásá ń tọ́ka sí nìyí.
Ninu ọrọ rẹ, o ni; Ẹ gba mi laaye lati gba ẹgbẹ oṣelu All Progressives Congress (APC) nimọran pe ki wọn kẹkọọ lara aṣiṣe ẹgbẹ to n ṣejọba tẹlẹ, o di dandan fun wọn ki irẹpọ ati iṣọkan pẹlu ifẹ tubọ maa tẹ siwaju laarin wa.	Nínú ọ̀rọ̀ rẹ̀, ó ní; “Ẹ gbà mí láàyè láti gba ẹgbẹ́ òṣèlú All Progressives Congress (APC) nímọ̀ràn pé kí wọ́n kẹ́kọ̀ọ́ lára àṣìṣe ẹgbẹ́ tó ń ṣèjọba tẹ́lẹ̀, ó di dandan fún wọn kí ìrẹ́pọ̀ àti ìṣọ̀kan pẹ̀lú ìfẹ́ túbọ̀ máa tẹ̀ síwájú láàrín wa.
A gbọdọ jawọ ninu ka maa ditẹ mọ awọn agba ẹgbẹ, nitori oṣelu 2023.	“A gbọdọ̀ jáwọ́ nínú ká máa dìtẹ̀ mọ́ àwọn àgbà ẹgbẹ́, nítorí òṣèlú 2023.
Gbogbo awọn to n gbe igbesẹ yii gbọdọ mọ pe wọn fẹẹ ja ẹgbẹ wa sihooho ni.	Gbogbo àwọn tó ń gbé ìgbésẹ̀ yìí gbọdọ̀ mọ̀ pé wọ́n fẹ́ẹ́ já ẹgbẹ́ wa síhòòhò ni.
Mo n gba wa niyanju lati fọwọsowọpọ, ka gbe ẹgbẹ naa ga.	Mo ń gbà wá níyànjú láti fọwọ́sowọ́pọ̀, ká gbé ẹgbẹ́ náà ga.
Bakan naa lo tun sọ pe; o ṣe pataki ki gbogbo awọn ọmọ ẹgbẹ sowọpọ pẹlu Aṣiwaju Bọla Tinubu, ti i ṣe asaaju ẹgbẹ naa, atawọn ọmọ igbimọ to n gba gomina nimọran ki ẹgbẹ naa baa le goke agba.	”Bákan náà ló tún sọ pé; ó ṣe pàtàkì kí gbogbo àwọn ọmọ ẹgbẹ́ sowọ́pọ̀ pẹ̀lú Aṣíwájú Bọ́lá Tinúbú, tí í ṣe asáájú ẹgbẹ́ náà, àtàwọn ọmọ ìgbìmọ̀ tó ń gba gómìnà nímọ̀ràn kí ẹgbẹ́ náà báa lè gòkè àgbà.
Ṣẹgun Glorious ṣọjọọbi pẹlu irinṣẹ igbalode tuntun	Ṣẹ́gun Glorious ṣọjọ́ọ̀bí pẹ̀lú irinṣẹ́ ìgbàlódé tuntun
Ni erongba lati jẹ ki ayẹyẹ ọjọọbi rẹ jẹ manigbagbe, gbajumọ akọrin to fi juju korin ẹmi nilana Kristẹẹni, Oluṣẹgun Ogunrinde ti gbogbo eeyan mọ si Ṣẹgun Glorious ti ra irinṣẹ igbalode olowo iyebiye.	Ni èròńgbà láti jẹ́ kí ayẹyẹ ọjọ́ọ̀bí rẹ̀ jẹ́ mánigbàgbé, gbajúmọ̀ akọ̀rin tó fi jùjú korin ẹ̀mí nílànà Krìstẹ́ẹ́nì, Olúṣẹ́gun Ògúnrìndé tí gbogbo èèyàn mọ̀ sí Ṣẹ́gun Glorious ti ra irinṣẹ́ ìgbàlódé olówó iyebíye.
Eyi nikan kọ, Glorious tun ṣe orin kan fun ayẹyẹ ọjọọbi ọhun nibi to ti fi orin yin Ọlọrun logo nitori ti aanu rẹ duro titi.	Èyí nìkan kọ́, Glorious tún ṣe orin kan fún ayẹyẹ ọjọ́ọ̀bí ọ̀hún níbi tó ti fi orin yin Ọlọ́run lógo nítorí tí àánú rẹ̀ dúró títí.
Nigba to n ba Aṣejere sọrọ lori ẹrọ ibanisọrọ lọjọ aiku, ọjọ kẹẹẹdọgbọn, oṣu kẹwaa, ọdun 2020 ti i ṣe ayajọ ọjọọbi rẹ, o ni oun sun ayẹyẹ onibeji naa si ọjọ iwaju nitori ajakalẹ arun COVID-19 to n ja gbogbo agbaye logun lati nnkan bii oṣu meje sẹyin.	Nígbà tó ń bá Àṣejèrè sọ̀rọ̀ lórí ẹ̀rọ ìbánisọ̀rọ̀ lọ́jọ́ àìkú, ọjọ́ kẹẹ̀ẹ́dọ́gbọ̀n, oṣù kẹwàá, ọdún 2020 tí í ṣe àyájọ́ ọjọ́ọ̀bí rẹ̀, ó ní òun sún ayẹyẹ oníbejì náà sí ọjọ́ iwájú nítorí àjàkálẹ̀ àrùn COVID-19 tó ń ja gbogbo àgbáyé lógun láti nǹkan bíi oṣù méje sẹ́yìn.
Ṣẹgun Glorious gbe awo rẹkọọdu rẹ akoko, Oniṣẹ Ara jade lọdun 2010 ati ẹlẹẹkeji, My Strength ti wọn ṣe agbekalẹ rẹ ni Excel Studio, Laolu Akins to wa nIkẹja pẹlu atilẹyin Dọtun Kọlade gẹgẹ bi Purodusa lọdun 2014.	Ṣẹ́gun Glorious gbé àwo rẹ́kọ́ọ̀dù rẹ̀ àkókó, Oníṣẹ́ Àrà jáde lọ́dún 2010 àti ẹlẹ́ẹ̀kejì, My Strength tí wọ́n ṣe àgbékalẹ̀ rẹ̀ ní Excel Studio, Láolú Akins tó wà n’Íkẹjà pẹ̀lú àtìlẹyìn Dọ̀tun Kọ́ládé gẹ́gẹ́ bí Pùròdúsà lọ́dún 2014.
Ogunrinde, Akọni Amoju ẹrọ ti n gba orin silẹ, Purodusa orin ati Atẹduru ti ba awọn agba ọjọ Olorin bi Oloye Ebenezer Obey ati oloogbe Orlando Owoh ṣiṣẹ ri latijọ.	Ògúnrìndé, Akọni Amojú ẹ̀rọ tí ń gba orin sílẹ̀, Pùròdúsà orin àti Atẹdùrù ti bá àwọn àgbà ọjọ́ Olórin bí Olóyè Ebenezer Obey àti olóògbé Orlando Owoh ṣiṣẹ́ rí látijọ́.
Gẹgẹ bi Purodusa orin, oun ni o ṣe amojuto awo rẹkọọdu akọkọ Tobi Akinọla ti gbogbo ilu mọ si Tobi Biggy Dansaki ni ọdun 2015.	Gẹ́gẹ́ bí Pùròdúsà orin, òun ni ó ṣe àmójútó àwo rẹ́kọ́ọ̀dù àkọ́kọ́ Tóbi Akinọlá tí gbogbo ìlú mọ̀ sí Tobi Biggy Dánsákì ní ọdún 2015.
Ọdọmọkunrin Ṣẹgun Glorious jẹ ọmọ bibi ilu Ipetumodu, ijọba ibilẹ Ipetumodu, Ipinlẹ Ọṣun.	Ọ̀dọ́mọkùnrin Ṣẹ́gun Glorious jẹ́ ọmọ bíbi ìlú Ìpetumodù, ìjọba ìbílẹ̀ Ìpetumodù, Ìpínlẹ̀ Ọ̀ṣun.
Lo ba tan!	Ló bá tán!
Dayọ Amusa gbe fọto ihoho tiẹ naa sita	Dayọ̀ Ámúsà gbé fọ́tò ìhòhò tiẹ̀ náà síta
O da bii pe aṣa to gba igboro kan laarin awọn oṣere-binrin onitiata lọwọ yii ni ka maa ṣira sihoho, ka tun gbe fọto ẹni sita.	Ó dà bíi pé àṣà tó gba ìgboro kan láàrín àwọn òṣèré-bìnrin onítíátà lọ́wọ́ yìí ni ká máa ṣíra síhòhò, ká tún gbé fọ́tò ẹni síta.
Bo tiẹ jẹ pe ohun taa n gbọ ni pe awọn oṣere tiata naa n ba awọn ileeṣẹ to n ṣe awọtẹlẹ naa polowo ọja ni, ọrọ naa ko fi taratara tẹ awọn ololufẹẹ wọn lọrun.	Bó tiẹ̀ jẹ́ pé ohun táa ń gbọ́ ni pé àwọn òṣèré tíátà náà ń bá àwọn iléeṣẹ́ tó ń ṣe àwọ̀tẹ́lẹ̀ náà polówó ọjà ni, ọ̀rọ̀ náà kò fi taratara tẹ́ àwọn olólùfẹ́ẹ wọn lọ́rùn.
Bẹẹ o ba gbagbe, Aṣejere sọ fun yin laipẹ yii ti Ẹniọla Badmus, oṣere tiata to gbe fọto ihoho rẹ sita, kiki awọtẹlẹ tawọn oyinbo maa n wọ, ti wọn ba fẹẹ lọọ luuwẹ lodo ni ọmọbinrin ọrọbọ naa wọ.	Bẹ́ẹ́ ò bá gbàgbé, Àṣejèrè sọ fún yín láìpẹ́ yìí tí Ẹniọla Badmus, òṣèré tíátà tó gbé fọ́tò ìhòhò rẹ̀ síta, kìkì àwọ̀tẹ́lẹ̀ táwọn òyìnbó máa ń wọ̀, tí wọ́n bá fẹ́ẹ́ lọọ lúùwẹ́ lódò ní ọmọbìnrin ọ̀rọ̀bọ̀ náà wọ̀.
Lọwọ yii, Dayọ Amusa naa ti ṣe tiẹ, oun naa ti gbe fọto ihoho rẹ sori igba, ṣugbọn ọrọ to sọ fawọn ololufẹẹ rẹ lori ẹrọ ayelujara ko tiẹ ye e yan rara.	Lọ́wọ́ yìí, Dayọ̀ Ámúsà náà ti ṣe tiẹ̀, òun náà ti gbé fọ́tò ìhòhò rẹ̀ sórí igbá, ṣùgbọ́n ọ̀rọ̀ tó sọ fáwọn olólùfẹ́ẹ rẹ̀ lórí ẹ̀rọ ayélujára kò tiẹ̀ yé é yan rárá.
Bo tiẹ jẹ pe fọto ti Dayọ gbe sori atẹ, ko fi bẹẹ to ti Ẹniọla Badmus, awọn ọpọ ololufẹẹ rẹ ni wọn fi aidunnu wọn han si bi ọmọbinrin naa ti n fi fọto ihoho rẹ sita, wọn ni ko yẹ ki ọmọ musulumi maa ṣeru nnkan bẹẹ.	Bó tiẹ̀ jẹ́ pé fọ́tò tí Dayọ̀ gbé sórí àtẹ, kò fi bẹ́ẹ̀ tó ti Ẹniọla Badmus, àwọn ọ̀pọ̀ olólùfẹ́ẹ rẹ̀ ni wọ́n fi àìdùnnú wọn hàn sí bí ọmọbìnrin náà ti ń fi fọ́tò ìhòhò rẹ̀ síta, wọ́n ní kò yẹ kí ọmọ mùsùlùmí máa ṣerú nǹkan bẹ́ẹ̀.
Amọ, bi awọn kan ti n sọrọ buruku si ọmọbinrin onitiata naa, lawọn to fẹran rẹ, ti wọn si gba tohun to ṣe lori ẹrọ ayelujara rẹ, Instagram naa n sọ pe, o dara lọmọbinrin, wọn lo rẹwa, wọn lo dun un wo loju.	Àmọ, bí àwọn kan ti ń sọ̀rọ̀ burúku sí ọmọbìnrin onítíatà náà, làwọn tó fẹ́ràn rẹ̀, tí wọ́n sì gba tohun tó ṣe lórí ẹ̀rọ ayélujára rẹ̀, Instagram náà ń sọ pé, ó dára lọ́mọbìnrin, wọ́n ló rẹwà, wọ́n ló dùn ún wò lójú.
Dayọ Amusa sọ ninu akọle rẹ pe; ọpọ igba loun fẹẹ gbe fọto oun sori ẹrọ ayelujara, ṣugbọn ẹru to n ba oun lo maa n ka oun lọwọ ko, o ni ohun ti awọn ololufẹẹ oun, atawọn alatilẹyin maa sọ loun maa n ro lọpọ igba, eyi ni ko gba oun laaye ati gbe fọto naa sori ẹrọ ayelujara, ṣugbọn ohun gba pe nnkan toun ṣe yii, oun nifẹẹ rẹ, o si tẹ oun lọrun.	Dayọ̀ Ámúsà sọ nínú àkọlé rẹ̀ pé; ọ̀pọ̀ ìgbà lòun fẹ́ẹ́ gbé fọ́tò òun sórí ẹ̀rọ ayélujára, ṣùgbọ́n ẹ̀rù tó ń ba òun ló máa ń ká òun lọ́wọ́ kò, ó ní ohun tí àwọn olólùfẹ́ẹ òun, àtàwọn alátìlẹyìn máa sọ lòun máa ń rò lọ́pọ̀ ìgbà, èyí ni kò gba òun láàyè àti gbé fọ́tò náà sórí ẹ̀rọ ayélujára, ṣùgbọ́n òhun gbà pé nǹkan tóun ṣe yìí, òun nífẹ̀ẹ́ rẹ̀, ó sì tẹ́ òun lọ́rùn.
Ohun tawọn kan to ba wa sọrọ naa sọ nipa fọto ihoho tawọn ọmọbinrin naa n gbe sori ẹrọ ayelujara ni pe; ọja ti tan lori igba awọn oṣere naa, nitori naa wọn n wa ọna mi in lati tun gbe ọja wọn sori atẹ.	Ohun táwọn kan tó bá wa sọ̀rọ̀ náà sọ nípa fọ́tò ihòhò táwọn ọmọbìnrin náà ń gbé sórí ẹ̀rọ ayélujára ni pé; ọjà ti tán lórí igbá àwọn òṣèré náà, nítorí náà wọ́n ń wá ọ̀nà mí ìn láti tún gbé ọjà wọn sórí àtẹ.
Bẹẹ lawọn kan naa si tun sọ pe awọn obinrin naa fẹẹ lo aworan ihoho wọn lati pero sọkọ wọn lori ẹrọ ayelujara, nitori bi ero ba ṣe n wọ tọ wọn lẹyin, lowo a maa wọle si i fun wọn lori gbogbo ipele ti wọn ba wa, gẹgẹ bawọn tiluu oyinbo naa ṣe n ṣe.	Bẹ́ẹ̀ làwọn kan náà sì tún sọ pé àwọn obìnrin náà fẹ́ẹ́ lo àwòrán ìhòhò wọn láti pèrò sọ́kọ̀ wọn lórí ẹ̀rọ ayélujára, nítorí bí èrò bá ṣe ń wọ́ tọ̀ wọ́n lẹ́yìn, lowó á máa wọlé sí i fún wọn lórí gbogbo ìpele tí wọ́n bá wà, gẹ́gẹ́ báwọn tìlúú òyìnbó náà ṣe ń ṣe.
Bi wọn ṣe firoyin ẹlẹjẹ koba ọrọ-aje ilẹ Yoruba ree o!	Bí wọn ṣe fìròyìn ẹlẹ́jẹ̀ kóbá ọrọ̀-ajé ilẹ̀ Yorùbá rèé o!
* Ijọba fẹẹ fofin de lilo ẹrọ ayelujara	* Ìjọba fẹ́ẹ́ fòfin de lílo ẹ̀rọ ayélujára
* Aṣiri ibi tawọn ọdọ ti ri ẹgbẹẹgbẹrun miliọnu naira ti wọn na lasiko iwọde	* Àṣírí ibi táwọn ọ̀dọ́ ti rí ẹgbẹẹgbẹ̀rún mílíọ̀nù náírà tí wọ́n na lásìkò ìwọ́de
Sinmisola Ajadi	Sinmisólá Àjàdí
Pupọ ninu ohun to fa rogbodiyan ati iṣẹlẹ ipaniyan ati ibadukia jẹ to ṣẹlẹ loṣu to kọja yii, ayederu iroyin ko ipa to pọ ninu rẹ.	Púpọ̀ nínú ohun tó fa rògbòdìyàn àti ìṣẹ̀lẹ̀ ìpànìyàn àti ìbadúkìá jẹ́ tó ṣẹlẹ̀ lóṣù tó kọjá yìí, ayédèrú ìròyìn kó ipa tó pọ̀ nínú rẹ̀.
Ohun ti ọpọ eeyan ko mọ ni pe awọn iroyin ẹlẹjẹ tawọn eeyan n ju sori ẹrọ ayelujara lo tubọ fa wahala naa, oriṣiiriṣii awọn iroyin ti kii ṣe ootọ lawọn eeyan si n pin laarin ara wọn, bi wọn ti n pin in lọdọ wa nibi, naa ni awọn ara ilẹ okeere n ju u sira wọn.	Ohun tí ọ̀pọ̀ èèyàn kò mọ̀ ni pé àwọn ìròyìn ẹlẹ́jẹ̀ táwọn èèyàn ń jù sórí ẹ̀rọ ayélujára ló túbọ̀ fa wàhálà náà, oríṣìíríṣìí àwọn ìròyìn tí kìí ṣe òótọ́ làwọn èèyàn sì ń pín láàrin ara wọn, bí wọn ti ń pín in lọ́dọ̀ wa níbí, náà ni àwọn ará ilẹ̀ òkèèrè ń jù ú síra wọn.
Lara awọn iroyin ẹlẹjẹ naa niwọnyi:	Lára àwọn ìròyìn ẹlẹ́jẹ̀ náà nìwọ̀nyí:
Wọn ju fidio kan sori ẹrọ ayelujara to fihan pe awọn ṣoja duro sinu mọto ologun wọn, ti wọn si bẹrẹ si i yinbọn kikan-kikan sawọn araalu, ootọ ibẹ ni pe kii ṣe Lẹkki ni iṣẹlẹ inu fọnran naa ti ṣẹlẹ, ko soootọ ninu ẹ rara.	Wọ́n ju fídíò kan sórí ẹ̀rọ ayélujára tó fihàn pé àwọn ṣójà dúró sínú mọ́tò ológun wọn, tí wọn sì bẹ̀rẹ̀ sí í yìnbọn kíkan-kíkan sáwọn aráàlú, òótọ́ ibẹ̀ ni pé kìí ṣe Lẹ́kkí ni ìṣẹ̀lẹ̀ inú fọ́nrán náà ti ṣẹlẹ̀, kò sóòótọ́ nínú ẹ̀ rárá.
Bẹẹ ni wọn tun n kọ ọ kaakiri ori ẹrọ ayelujara, ti wọn si tun n fi aworan kan han pe gbogbo kamẹra to n ka gbogbo ohun to n ṣẹlẹ ni toolu geeti Lẹkki nijọba ti paṣẹ fun awọn oṣiṣẹ LCC lati yọ kuro, irọ funfun balau leyi naa.	Bẹ́ẹ̀ ni wọ́n tún ń kọ ọ́ káàkiri orí ẹ̀rọ ayélujára, tí wọn sì tún ń fi àwòrán kan hàn pé gbogbo kámẹ́rà tó ń ká gbogbo ohun tó ń ṣẹlẹ̀ ní tóólú geètì Lẹ́kkí nìjọba ti pàṣẹ fún àwọn òṣìṣẹ́ LCC láti yọ kúrò, irọ́ funfun báláú lèyí náà.
Iwadii ti fihan pe irọ leleyii naa, kiki kamẹra to n ka awọn nọmba ara ọkọ to gba ibudo naa kọja lawọn oṣiṣẹ LCC yọ kuro, kawọn janduku ma ba a ba wọn jẹ.	Ìwádìí ti fihàn pé irọ́ leléyìí náà, kìkì kámẹ́rà tó ń ká àwọn nọ́ḿbà ará ọ̀kọ́ tó gba ibùdó náà kọjá làwọn òṣìṣẹ́ LCC yọ kúrò, káwọn jàndùkú má ba à bà wọ́n jẹ́.
Lara awọn iroyin ẹlẹjẹ to tun ja rainrain lori ẹrọ ayelujara ni pe awọn ṣoja ti pa aadọrin eeyan, irọ leleyii naa, koda ohun ti iwadii fihan ni pe eeyan meji lo ku ninu iṣẹlẹ Lẹkki	Làra àwọn ìròyìn ẹlẹ́jẹ̀ tó tún já ràiǹràiǹ lórí ẹ̀rọ ayélujára ni pé àwọn ṣójà ti pa àádọ́rin èèyàn, irọ́ leléyìí náà, kódà ohun tí ìwádìí fihàn ni pé èèyàn méjì ló kú nínú ìṣẹ̀lẹ̀ Lẹ́kkí
Wọn tun sọ pe awọn ṣoja ti pa ọrẹ meji ni Lẹkki, ṣugbọn ootọ ibẹ ni pe loootọ lawọn ọmọbinrin naa wa si Lẹkki waa ṣewọde, ṣugbọn ohun to ṣẹlẹ ni pe ṣe ni wọn lasidẹnti ọkada, nigba ti wọn n lọ sile lati iwọde Lẹkki.	Wọ́n tún sọ pé àwọn ṣójà ti pa ọ̀rẹ́ méjì ní Lẹ́kkí, ṣùgbọ́n òótọ́ ibẹ̀ ni pé lóòótọ́ làwọn ọmọbìnrin náà wá sí Lẹ́kkí wáá ṣèwọ́de, ṣùgbọ́n ohun tó ṣẹlẹ̀ ni pé ṣe ni wọ́n lásídẹ́ǹtì ọ̀kadà, nígbà tí wọ́n ń lọ sílé láti ìwọ́de Lẹ́kkí.
Eyi to buru ju ni ti agunbanirọ tawọn eeyan gbe fọto rẹ sori ẹrọ ayelujara pe wọn yinbọn pa ni Lẹkki, ṣugbọn ọjọ keji lọmọkunrin naa sọ sori ẹrọ ayelujara pe oun ko ti i ku o, o ni ere ori itage toun ṣe nigba toun n sin ijọba lawọn eeyan gbe aworan rẹ sori ẹrọ ayelujara.	Èyí tó burú jù ni ti àgùnbánirọ̀ táwọn èèyàn gbé fọ́tò rẹ̀ sórí ẹ̀rọ ayélujára pé wọ́n yìnbọn pa ni Lẹ́kkí, ṣùgbọ́n ọjọ́ kejì lọmọkùnrin náà sọ sórí ẹ̀rọ ayélujára pé òun kò tí ì kú o, ó ní eré orí ìtàgé tóun ṣe nígbà tóun ń sin ìjọba làwọn èèyàn gbé àwòrán rẹ̀ sórí ẹ̀rọ ayélujára.
Pabanbari rẹ ni ti oṣere tiata, Ẹniọla Badmus ti awọn eeyan tun kọ sori ẹrọ ayelujara pe awọn ṣoja yinbọn fun nikun, iroyin eleyii naa dagboro ru, to si jo bi ina, ṣugbọn ọjọ keji ni Ẹniọla Badmus naa kọ ọ sori ẹrọ ayelujara funra rẹ pe oun o ku o, ko si si nnkan to ṣe oun.	Pabanbarì rẹ̀ ni ti òṣèré tíátà, Ẹniọla Badmus tí àwọn èèyàn tún kọ sórí ẹ̀rọ ayélujára pé àwọn ṣójà yìnbọn fún níkùn, ìròyìn eléyìí náà dàgboro rú, tó sì jò bí iná, ṣùgbọ́n ọjọ́ kejì ní Ẹniọlá Badmus náà kọ ọ́ sórí ẹ̀rọ ayélujára fúnra rẹ̀ pè òun ò kú o, kò sì sí nǹkan tó ṣe òun.
Nibi ti nnkan de duro bayii, ijọba ti ṣetan ati fofin de lilo ẹrọ ayelujara, koda minisita fun eto iroyin, Alaaji Lai Mohammed ti gbe aba naa lọ siwaju awọn aṣofin ilẹ wa pe ki wọn tete ṣiṣẹ lori lilo ẹrọ ayelujara, nitori ọpọ eeyan lo gba pe ohun tawọn ọdọ fi ẹrọ ayelujara ṣe lasiko iṣẹlẹ iwọde naa, paapaa iroyin ẹlẹjẹ ti wọn n gbe kiri, o ṣee ṣe ki wọn fi kinni ọhun dana sun orilẹ-ede wa; bi a ko ba ṣọra.	Níbi tí nǹkan dé dúró báyìí, ìjọba ti ṣetán àti fòfin de lílo ẹ̀rọ ayélujára, kódà mínísítà fún ètò ìròyìn, Àlàájì Lai Mohammed ti gbé àbá náà lọ́ síwájú àwọn aṣòfin ilẹ̀ wa pé kí wọ́n tètè ṣiṣẹ́ lórí lílo ẹ̀rọ ayélujára, nítorí ọ̀pọ̀ èèyàn ló gba pé ohun táwọn ọ̀dọ́ fí ẹ̀rọ ayélujára ṣe lásìkò ìṣẹ̀lẹ̀ ìwọ́de náà, pàápàá ìròyìn ẹlẹ́jẹ̀ tí wọ́n ń gbé kiri, ó ṣeé ṣe kí wọ́n fi kinní ọ̀hún dáná sun orílẹ̀-èdè wa; bí a kò bá ṣọ́ra.
Ni ti bi wọn ṣe ri owo ko jọ.	Ní ti bí wọ́n ṣe rí owó kó jọ.
Ọna mẹta ni awọn oniwọde naa la silẹ lati ṣe ikowojo, ọna kinni ni eyi ti wọn pe ni GoFundMe.	Ọ̀nà mẹ́ta ni àwọn oníwọ́de náà là sílẹ̀ láti ṣe ìkówójo, ọ̀nà kínní ni èyí tí wọ́n pè ní GoFundMe.
Apo yii lawọn eeyan ti maa n lanfaani ati kowojọ, kaakiri agbaye lawọn eeyan si maa n lanfaani ati fowo sinu apo naa.	Àpò yìí làwọn èèyàn ti máa ń lánfààní àti kówójọ, káàkiri àgbáyé làwọn èèyàn sì máa ń lánfààní àti fowó sínú àpò náà.
Ṣugbọn ko pẹ ti wọn bẹrẹ ni wọn tun yi sibomii, eleyii ni wọn pe ni Flutterwave.	Ṣùgbọ́n kò pẹ́ tí wọ́n bẹ̀rẹ̀ ni wọ̀n tùn yí síbòmíì, eléyìí ni wọ́n pè ní Flutterwave.
Flutterwave yii ni wọn tun lo fun igba diẹ ko too di pe a gbọ pe wọn tun bẹrẹ si i lo eyi ti wọn pe ni bitcoin.	Flutterwave yìí ní wọ́n tún lò fún ìgbà díẹ̀ kó tóo di pé a gbọ́ pé wọ́n tún bẹ̀rẹ̀ sí í lo èyí tí wọn pè ní bitcoin.
Ohun kan to ṣaa daju ni pe owo kekere kọ lawọn ọmọ naa ri ko jọ.	Ohun kàn tó ṣáà dájú ni pé owó kékeré kọ làwọn ọmọ náà rí kó jọ.
Ko too di pe ẹgbẹ to n gba owo fun iranlọwọ awọn to n fẹhonu han lati tako iwa ipaniyan tawọn ọlọpaa n hu nilẹ wa, eyi ti wọn pe ni #ENDSARS, ti wọn pe orukọ ara wọn ni Feminist Coalition lawọn ko gba owo lọwọ ẹnikẹni mọ fun iwọde naa, ni asiri bi ẹgbẹ naa ṣe n ri owo gba ti tu sita.	Kó tóó di pé ẹgbẹ́ tó ń gba owó fún ìrànlọ́wọ́ àwọn tò ń fẹ́hónú hàn láti tako ìwà ìpànìyàn táwọn ọlọ́pàá ń hù nílẹ̀ wa, èyí tí wọ́n pè ni #ENDSARS, tí wọ́n pé orúkọ ara wọn ni Feminist Coalition làwọn kò gba owó lọ́wọ́ ẹnikẹ́ni mọ́ fún ìwọ́de náà, ní àsírí bí ẹgbẹ́ náà ṣe ń rí owó gbà ti tu síta.
Ẹgbẹ yii lo ti n ṣe ikowojọ fun eto iwọde naa to waye fun ọjọ mẹrinla, ṣugbọn wọn lawọn o gba owo lọwọ ẹnikẹni mọ, pe ki onikaluku maa lọ sile rẹ, ko si iwọde mọ.	Ẹgbẹ́ yìí ló tí ń ṣe ìkówójọ fún ètò ìwọ́de náà tó wáyé fún ọjọ́ mẹ́rìnlá, ṣùgbọ́n wọ́n láwọn ò gba owó lọ́wọ́ ẹnikẹ́ni mọ́, pé kí oníkálùkù máa lọ́ sílé rẹ̀, kò sí ìwọ́de mọ́.
Ninu atẹjade ti wọn fi sita lẹyin ti wọn pari iwode naa, wọn ni ki awọn to n ṣewọde maa lọ sile, nitori ọrọ ti Aarẹ Buhari sọ.	Nínú àtẹ̀jáde tí wọ́n fi síta lẹ́yìn tí wọ́n parí ìwóde náà, wọ́n ní kí àwọn tó ń ṣèwọ́de máa lọ́ sílé, nítorí ọ̀rọ̀ tí Ààrẹ́ Buhari sọ.
Owo tẹgbẹ naa ti ko jọ fi diẹ din ni miliọnu lọna aadọjọ naira, N147,855,788, ṣugbọn wọn ti na owo tiye rẹ to miliọnu lọna ọgọta naira, N60,403,235.	Owó tẹ́gbẹ́ náà ti kó jọ fi díẹ̀ dín ní mílíọ̀nù lọ́nà àádọ́jọ náírà, N147,855,788, ṣùgbọ́n wọ́n ti ná owó tíye rẹ̀ tó mílíọ̀nù lọ́nà ọgọ́ta náírà, N60,403,235.
Ohun taa gbọ ni pe lori awọn ti wọn farapa ni wọn fẹẹ na owo yii le, ati awọn ti ọwọ awọn agbofinro ti tẹ, ati awọn ti wọn yinbọn pa; wọn ni awọn yoo fun mọlẹbi wọn ninu owo naa.	Ohun táa gbọ́ ni pé lórí àwọn tí wọ́n farapa ní wọ́n fẹ́ẹ́ ná owó yìí le, àti àwọn tí ọwọ́ àwọn agbófinró ti tẹ̀, àti àwọn tí wọ́n yìnbọn pà; wọ́n ní àwọn yóò fún mọ̀lẹ́bí wọn nínú owó náà.
Bo tiẹ jẹ pe ẹgbẹ yii tako gbogbo iwa janduku tawọn eeyan kan hu, ti wọn n dana sun ile kaakiri, wọn ni gbogbo ẹmi ọmọ Naijiria lo ṣe pataki.	Bó tiẹ̀ jẹ́ pé ẹgbẹ́ yìí tako gbogbo ìwà jàndùkú táwọn èèyàn kan hù, tí wọ́n ń dáná sun ilé káàkiri, wọ́n ní gbogbo ẹ̀mí ọmọ Nàíjíríà ló ṣe pàtàkì.
Lara awọn to fọwọ siiwe naa ni; Damilola Odufuwa, Jọla Ayeye, Ọdunayo Eweniyi, Laila Johnson-Salami, Layọ Ogunbanwo, ati Karo Omu.	Lára àwọn tó fọwọ́ síìwé náà ni; Dámilólá Odùfùwà, Jọlá Àyeyè, Ọdúnayò Ewéníyì, Láìlá Johnson-Sàlámì, Layọ̀ Ogúnbánwò, àti Karo Omu.
Awọn yooku ni Ozzy Etomi, Obiageli Ofili Alintah, Ire Aderinokun, Tito Ovia, Fakhrriyyah Hashim, Kiki Mordi, Oluwaseun Ayodeji, ati FK Abudu.	Àwọn yóòkù ni Ozzy Etomi, Obiageli Ofili Alintah, Ire Adérinókùn, Titó Ovia, Fakhrriyyah Hashim, Kìkí Mordi, Olúwaseun Ayòdèjì, àti FK Abudu.
Warawara lọja wa n ta lasiko igbele arun Korona  Oyinade Ṣoẹtan	Wàràwàrà lọjà wa ń tà lásìkò ìgbélé àrùn Kòrónà – Oyinadé Ṣóẹ̀tàn
Gbajumọ oniṣowo nIjẹbu-Ode atawọn agbegbe to yi i ka ni Diakoni-Obinrin Oyinade Ṣoẹtan, adari ileeṣẹ kan to n ta awọn ohun eelo ikọle ni wọn, laipẹ yii ni wọn ba awọn akọroyin wa sọrọ nileeṣẹ wọn to wa ni Ijẹbu-Ode.	Gbajúmọ̀ oníṣòwò n’Íjẹ̀bú-Òde àtàwọn agbègbè tó yí i ká ni Díákónì-Obìnrin Oyinadé Ṣóẹ̀tan, adarí iléeṣẹ́ kan tó ń tá àwọn ohun èèlò ìkọ́lé ni wọ́n, láìpẹ́ yìí ni wọ́n bá àwọn akọ̀ròyìn wá sọ̀rọ̀ níléeṣẹ́ wọn tó wà ní Ìjẹ̀bú-Òde.
Wọn sọ iriri wọn lẹnu iṣẹ ọhun, paapaa lasiko igbele arun Korona, ohun ti wọn ba OLUWATOYIN MATHNUEL ati TOBI ADEYẸMỌ sọ ree.	Wọ́n sọ ìrírí wọn lẹ́nu iṣẹ́ ọ̀hún, pàápàá lásìkò ìgbélé àrùn Kòrónà, ohun tí wọ́n bá OLÚWATÓYÌN MATHNUEL àti TÓBI ADÉYẸMỌ sọ rèé.
Aṣejere: Ẹ kaasan ma o, ẹ ku ọrọ aje!	Àṣejèrè: Ẹ káàsán mà o, ẹ kú ọrọ̀ ajé!
Njẹ a le mọ yin?	Ǹjẹ a le mọ̀ yín?
Abilekọ Ṣoẹtan: Bẹẹ ni!	Abilékọ Ṣóẹ̀tan: Bẹ́ẹ̀ ni!
Ẹ kaa san, ẹ ku irin, orukọ temi ni Diakoni-obinrin Iyaafin Ṣoẹtan Oyinade Abiọla, alakooso oludari Ileeṣẹ Molasamayo, ti a ta nnkan bii ohun eelo ikọle bii iṣo, simẹnti, awọn awo ti wọn n lẹ mọlẹ ti wọn n pe ni tiles, kọkọrọ ile, ilẹkun ati bẹẹ bẹẹ lọ, a wa labẹ ileeṣẹ nla JOSSOMONADE to jẹ ileeṣẹ baba mi, ti awọn ẹgbọn mi n ṣe alakooso rẹ.	Ẹ káà sán, ẹ kú ìrìn, orúkọ tèmi ní Díákónì-obìnrin Ìyáàfin Ṣóẹ̀tan Oyinadé Abíọ́lá, alákòóso olùdarí Iléeṣẹ́ Molasamayo, tí a ta nǹkan bíi ohun èèlò ìkọ́lé bíi ìṣó, sìmẹ́ńtì, àwọn àwo tí wọn ń lẹ̀ mọ́lẹ́ tí wọ́n ń pè ní tiles, kọ́kọ́rọ́ ilé, ìlẹ̀kùn àti bẹ́ẹ̀ bẹ́ẹ̀ lọ, a wà lábẹ́ iléeṣẹ́ ńlá JOSSOMONADE tó jẹ́ iléeṣẹ́ bàbá mi, tí àwọn ẹ̀gbọ́n mi ń ṣe alákòóso rẹ̀.
Asejere: Njẹ ero iṣẹ yii ti wa lọkan yin lati kekere?	Àsejèrè: Ǹjẹ́ èrò iṣẹ́ yìí ti wà lọ́kàn yín láti kékeré?
Iyaafin Soetan: Ọpẹ pataki lọwọ iya baba mi, ti wọn fun mi laye lati bii ọmọọdun mẹjọ lati le maa kiri ọja worobo bii burẹdi ati ohun ipanu ti wọn n ta laye igba naa.	Ìyáàfin Sóètan: Ọpẹ́ pàtàkì lọ́wọ́ ìyá bàbá mi, tí wọ́n fún mi láyè láti bíi ọmọọdún mẹ́jọ láti le máa kiri ọjà wóróbo bíi búrẹ́dì àti ohun ìpanu tí wọ́n ń tà láyé ìgbà náà.
Emi atawọn ẹlẹgbẹẹ mi a gbe ọja iya baba mi yii kiri, lai jẹ pe baba mi mọ, ati kekere lo ti wu mi lati maa ṣowo nitori nigba miiran maa fi agbọn ṣe ohun jijẹ, maa ta a, owo ti mo ba ri nidii ẹ, maa tọju ẹ sinu kolo, eyi fi da mi loju pe owo wa lori owo ju ka ṣiṣẹ labẹ eniyan lọ.	Èmi àtàwọn ẹlẹgbẹ́ẹ̀ mi a gbé ọjà ìyá bàbá mí yìí kiri, láì jẹ́ pé bàbá mi mọ̀, àti kékeré ló ti wù mí láti máa ṣòwò nítorí nígbà mìíràn máa fi àgbọn ṣe ohun jíjẹ, màa tà á, owó tí mo bá rí nídìí ẹ̀, màá tọ́jú ẹ̀ sínú kóló, èyí fi dá mi lójú pé owó wà lórí òwò ju ká ṣiṣẹ́ lábẹ́ ènìyàn lọ.
Lati kekere ni mo ti n da owo nla ni lọwọ funra mi, eyi si tun mọ mi lara nigba ti mo deleewe yunifasiti Ibadan, nibi ti mo ti kẹkọọ nipa Geology, mo tun maa n ṣe owo pẹpẹẹpẹ nibẹ naa.	Láti kékeré ni mo ti ń dá owó ńlá ní lọ́wọ́ fúnra mi, èyí sì tún mọ́ mi lára nígbà tí mo déléèwé yunifásítì Ìbàdàn, níbi tí mo ti kẹ́kọ̀ọ́ nípa Geology, mo tún máa ń ṣe òwò pẹ́pẹ̀ẹ̀pẹ́ níbẹ̀ náà.
Ṣugbọn o, mo ba owo ṣiṣe nile ni, nitori baba mi ati iya baba mi; alajapa ni wọn lati ibẹrẹ pẹpẹ.	Ṣùgbọ́n o, mo bá òwò ṣíṣe nílé ni, nítorí bàbá mi àti ìyá bàbá mi; alájàpá ni wọ́n láti ìbẹ̀rẹ̀ pẹ̀pẹ̀.
Asejere: Njẹ idojukọ wa nipato lori owo yii?	Àsejèrè: Ǹjẹ́ ìdojúkọ wà nípàtó lórí òwò yìí?
Iyaafin Ṣoẹtan: Aimọye idojukọ ni mo ti ri ninu owo yii, ṣe nipa ka ra ọja paapaa julọ Tiles, ki gbogbo ẹ ti fọ ninu ọkọ ko too de isọ tabi ọpọ igba tawọn ole a dami lọna Kutọnu lori awọn ọja miiran ti mo ba lọọ ra nitori gbogbo-lowo ni mi, ṣugbọn eyi to jẹ idojukọ julọ lawọn ọmọ iṣẹ alaagbeda ti mo fọkan tan, ti mo gba wọn si ṣọọbu ṣugbọn wọn gbimọ pọ, wọn fi ọbẹ ẹyin jẹ mi niṣu, wọn gbe ọja bii aimọye miliọnu lọ, ṣugbọn emi naa niyi lonii, iṣoro dojukọmi, emi naa dojukọ ọ, mo dẹ dupẹ fun awọn alaaanu ti wọn gbe ọja fun mi lawin ati Ọlọrun Ọba ti ko fi mi silẹ.	Ìyáàfin Ṣóẹ̀tan: Àìmọye ìdojúkọ ni mo ti rí nínú òwò yìí, ṣé nípa ká ra ọjà pàápàá jùlọ Tiles, kí gbogbo ẹ̀ ti fọ́ nínú ọkọ̀ kó tóó dé ìsọ̀ tàbí ọ̀pọ̀ ìgbà táwọn olè á dámi lọ́nà Kútọnu lórí àwọn ọjà mííràn tí mo bá lọọ rà nítorí gbogbo-lòwò ni mí, ṣùgbọ́n èyí tó jẹ́ ìdojúkọ jùlọ làwọn ọmọ iṣẹ́ aláàgbédá tí mo fọkàn tán, tí mo gbà wọ́n sí ṣọ́ọ̀bù ṣùgbọ́n wọ́n gbìmọ̀ pọ̀, wọ́n fi ọ̀bẹ ẹ̀yìn jẹ mí níṣu, wọ́n gbé ọjà bíi àìmọye mílíọ̀nù lọ, ṣùgbọ́n èmi náà nìyí lónìí, ìṣòro dojúkọmí, èmi náà dojúkọ ọ́, mo dẹ̀ dúpẹ́ fún àwọn aláàánú tí wọ́n gbé ọjà fún mi láwìn àti Ọlọ́run Ọba tí kò fi mí sílẹ̀.
Asejere: Owo wo lẹ n ṣe ko too digba yii?	Àsejèrè: Òwò wo lẹ ń ṣe kó tóo dìgbà yìí?
Iyaafin Ṣoẹtan: Ki baba mi too doloogbe, mo ti n ṣiṣẹ nileeṣẹ Vonofoam, mo tun maa n lọọ raja ni Kutọnu, mo tun n ṣiṣẹ ni Spectars Ileeṣe MTN, ni Ṣagamu lẹyin igba ti baba mi ku tan lẹgbọn mi ni ki n darapọ mọ owo yii, nitori mo kun oju oṣuwọn; bi gbogbo rẹ ṣe gunrege niyẹn.	Ìyáàfin Ṣóẹ̀tan: Kí bàbá mì tóó dolóògbé, mo ti ń ṣiṣẹ́ níléeṣẹ́ Vonofoam, mo tún máa ń lọọ rajà ní Kútọnu, mo tún ń ṣiṣẹ́ ní Spectars Iléeṣé MTN, ní Ṣágámù lẹ́yìn ìgbà tí bàbá mi kú tán lẹ̀gbọ́n mi ní kí n darapọ̀ mọ́ òwò yìí, nítorí mo kún ojú òṣùwọ̀n; bí gbogbo rẹ̀ ṣe gúnrégé nìyẹn.
Asejere: Kin ni imọran yin fawọn to fẹẹ darapọ mọ iru iṣẹ yin yii?	Àsejèrè: Kín ni ìmọ̀ràn yín fáwọn tó fẹ́ẹ́ darapọ̀ mọ́ irú iṣẹ́ yín yìí?
Iyaafin Soetan: Lakọọkọ, owo kekere ko ṣeru iṣẹ wa yii, ṣugbọn imọran mi ni pe ki wọn bẹrẹ lati ibi iṣo tita, ọja kekere ni pẹlu ere rẹpẹtẹ.	Ìyáàfin Sóètan: Lákọ̀ọ́kọ́, owó kékeré kò ṣerú iṣẹ́ wa yìí, ṣùgbọ́n ìmọ̀ràn mi ni pé kí wọ́n bẹ̀rẹ̀ láti ibi ìṣó títà, ọjà kékeré ni pẹ̀lú èrè rẹpẹtẹ.
Asejere: Bawo ni owo yii ṣe wa ri niluu Ijẹbu Ode ati agbegbe rẹ?	Àsejèrè: Báwo ní òwò yìí ṣe wá rí nílùú Ìjẹ̀bú Òde àti àgbègbè rẹ̀?
Awọn eniyan n kọle nIjẹbu loootọ, ṣugbọn ko dabi Eko, ojojumọ ni aye n laju si i, ilu nla ni Ijẹbu, gbogbo eniyan lo n kọle ọlaju nipa lilo Tiles atawọn ohun igbalode amayerọrun bii nnkan inu ile, ati pe lasiko taa wa yii, gbogbo ayalegbe lo fẹẹ lọọ gba ile irọrun pẹlu awọn nnkan igbalode.	Àwọn ènìyàn ń kọ́lé n’Íjẹ̀bú lóòótọ́, ṣùgbọ́n kò dàbí Èkó, ojojúmọ́ ni ayé ń lajú sí i, ìlú ńlá ni Ìjẹ̀bú, gbogbo ènìyàn ló ń kọ́lé ọ̀làjú nípa lílo Tiles àtàwọn ohun ìgbàlódé amáyérọrùn bíí nǹkan inú ilé, àti pé lásìkò táa wà yìí, gbogbo ayálégbé ló fẹ́ẹ́ lọọ gba ilé ìrọ̀rùn pẹ̀lú àwọn nǹkan ìgbàlódé.
Asejere: Bawo wa lọja tita lasiko arun korona yii?	Àsejèrè: Báwo wá lọjà títà lásìkò àrùn kòrónà yìí?
Iyaafin Ṣoetan: Iyalẹnu nla lo jẹ fun emi naa pe ọja ta warawara lasiko korona yii ju ti atẹyin wa lọ, ohun to fa eyi ni pe ọpọ eeyan ni owo yii lọwọ lati fi kọle ṣugbọn nitori airi aaye lẹnu iṣẹ tabi lẹnu ọja tita wọn, wọn ko dawọle, ṣugbọn nitori konile-o-gbele, anfaani wa fun onikaluku lati mojuto ile ti wọn kọ ti tabi ti wọn n kọ lọwọ.	Ìyáàfin Ṣóètán: Ìyàlẹ́nu ńlá ló jẹ́ fún èmi náà pé ọjà tà wàràwàrà lásìkò kòrónà yìí ju ti àtẹ̀yìn wá lọ, ohun tó fa èyí ni pé ọ̀pọ̀ èèyàn ní owo yìí lọ́wọ́ láti fí kọ́lé ṣùgbọ́n nítorí aìrí ààyè lẹ́nu iṣẹ́ tàbí lẹ́nu ọjà títà wọn, wọn kò dáwọ́le, ṣùgbọ́n nítorí kónílé-ó-gbélé, ànfààní wà fún oníkálukú láti mójútó ilé tí wọ́n kọ́ tì tàbí tí wọn ń kọ́ lọ́wọ́.
Asejere: Iṣẹ ọkunrin lọpọ ro pe iṣẹ yii jẹ, ki lo wu u yin lori gẹgẹ bii obinrin?	Àsejèrè: Iṣẹ́ ọkùnrin lọ̀pọ̀ rò pé iṣẹ́ yìí jẹ́, kí ló wú u yín lórí gẹ́gẹ́ bíi obìnrin?
Iyaafin Ṣoẹtan: Ko si iṣẹ tọkunrin n ṣe tobinrin ko le ṣe, obinrin gbọdọ ṣiṣẹ lati ran ọkọ wa lọwọ, ki ọrun ma lọọ wọ ọkunrin, mo kọkọ bẹru nibẹrẹ, ṣugbọn mo dupẹ pe gbogbo ẹ lo rọrun fun mi pẹlu iranlọwọ Ọlọrun.	Ìyáàfin Ṣóẹ̀tán: Kò sí iṣẹ́ tọ́kùnrin ń ṣe tóbìnrin kò lè ṣe, obìnrin gbọdọ̀ ṣiṣẹ́ láti ran ọkọ wa lọ́wọ́, kí ọrùn má lọọ wọ ọkùnrin, mo kọ́kọ́ bẹ̀rù níbẹ̀rẹ̀, ṣùgbọ́n mo dúpẹ́ pé gbogbo ẹ̀ ló rọrùn fún mi pẹ̀lú ìrànlọ́wọ́ Ọlọ́run.
Asejere: Bawo lẹ ṣe n dojukọ awọn ọja ayederu?	Àsejèrè: Báwo lẹ ṣe ń dojúkọ àwọn ọjà ayédèrú?
Iyaafin Ṣoẹtan: Haa!	Ìyáàfin Ṣóẹ̀tan: Haa!
ọja ayederu!	ọjà ayédèrú!
Ko fi bẹẹ si ayederu ninu ọpọ ọja ti a n ta nitori lati ileeṣẹ ti wọn ti n ṣe e lati n gba a, iyatọ ibẹ ni pe oriṣii ileeṣẹ lo n ṣe e, ṣugbọn o da bii pe simẹnti maa n ni ayederu, awọn to n lo o naa ni wọn jẹ ki a mọ pe feeki simẹnti wa ati pe awọn ẹlomiiran fẹran ọja ayederu ṣugbọn awa kii ta iru ẹ.	Kò fi bẹ́ẹ̀ sí ayédèrú nínú ọ̀pọ̀ ọjà tí à ń tà nítorí láti iléeṣẹ́ tí wọ́n tí ń ṣe é lati ń gbà á, ìyàtọ̀ ibẹ̀ ni pé oríṣìí iléeṣẹ́ ló ń ṣe e, ṣùgbọ́n ó dà bíi pé sìmẹ́ńtì máa ń ní ayédèrú, àwọn tó ń lò ó náà ni wọ́n jẹ́ kí á mọ̀ pé féèkì sìmẹ́ńtì wà àti pé àwọn ẹlòmííràn fẹ́ràn ọjà ayédèrú ṣùgbọ́n àwa kìí ta irú ẹ̀.
Asejere: Laakotan, ta lo lọpẹ ninu irinajo yii?	Àsejèrè: Láákòtán, ta ló lọpẹ́ nínú ìrìnàjò yìí?
Iyaafin Ṣoẹtan: Haa!	Ìyáàfin Ṣóẹ̀tan: Háà!
Ọlọrun ni!	Ọlọ́run ni!
Ọlọrun Ọba lo lọpẹ ati baba mi nitori ọla abata lo n mu odo ṣan, ọla baba ọmọ ni i mu ọmọ i yan!	Ọlọ́run Ọba ló lọpẹ́ àti bàbá mi nítorí ọlá àbàtà ló ń mú odò ṣàn, ọlá bàbá ọmọ ní í mú ọmọ í yan!
Baba mi gbiyanju lori ọmọ nipa ilana ẹkọ kika ati owo, mo ṣi n dupẹ lọwọ baba mi; Ọtunba Joseph Ọmọṣọla(JP).	Bàbá mi gbìỳanjú lórí ọmọ nípa ìlànà ẹ̀kọ́ kíkà àti owó, mo ṣì ń dúpẹ́ lọ́wọ́ bàbá mi; Ọ̀túnba Joseph Ọmọ́ṣọlá(JP).
Baba daadaa, baba mi ọwọn!.	Bàbá dáadáa, bàbá mi ọ̀wọ́n!.
Nitori Korona, ijọba fi kọkọrọ ti ileejọsin ati ile-igbafẹ mẹtalelọgbọn lEkoo	Nítorí Kòrónà, ìjọba fi kọ́kọ́rọ́ ti iléèjọ́sìn àti ilé-ìgbafẹ́ mẹ́tàlélọ́gbọ̀n l’Ékòó
Ajọ to n ṣakoso eto aabo niipinlẹ Eko, iyẹn Lagos State Safety Commission ti gbe awọn ileejọsin ati ileegbafẹ tiye wọn to mẹtalelọgbọn pa, nitori ti wọn ṣiṣẹ lodi si agbekalẹ ijọba lori eto arun Korona to si n ja rain-rain lọwọ.	Àjọ tó ń ṣàkóso ètò ààbò níìpínlẹ̀ Èkó, ìyẹn Lagos State Safety Commission ti gbé àwọn iléèjọ́sìn àti iléègbafẹ́ tíye wọn tó mẹ́tàlélọ́gbọ̀n pa, nítorí tí wọ́n ṣiṣẹ́ lòdì sí àgbékalẹ̀ ìjọba lórí ètò àrùn Kòrónà tó sì ń jà ràiǹ-ràiǹ lọ́wọ́.
Ninu atẹjade kan tileeṣẹ naa fi ranṣẹ si ileeṣẹ Aṣejere, ajọ ọhun sọ pe yatọ sawọn ileejọsin ti wọn ti pa, lara awọn ibi ti ajọ naa tun fi kọkọrọ tilẹkun wọn pa ni ile ọti, ile ijo, ile ounjẹ, ati ibi ti wọn ti n tọju ẹya ara gbogbo, eyi si lodi sofin ijọba pe wọn ko gbọdọ ṣilẹkun lasiko yii.	Nínú àtẹ̀jáde kan tíléeṣẹ́ náà fi ránṣẹ́ sí iléeṣẹ́ Àṣejèrè, àjọ ọ̀hún sọ pé yàtọ̀ sáwọn iléèjọ́sìn tí wọ́n tì pa, lára àwọn ibi tí àjọ náà tún fi kọ́kọ́rọ́ tìlẹ̀kùn wọn pa ní ilé ọtí, ilé ìjo, ilé oúnjẹ, àti ibi tí wọ́n ti ń tọ́jú ẹ̀yà ara gbogbo, èyí sì lòdì sófin ìjọba pé wọn kò gbọdọ̀ ṣílẹ̀kùn lásìkò yìí.
Ọga agba ajọ eleto aabo ọhun, Ọgbẹni Lanre Mọjọla nigba ti wọn lọọ fi ọwọ ofin mu awọn to lodi sofin wọnyi, sọ pe ijọba ko ni kaaarẹ lati maa fọwọ ofin mu gbogbo ẹnikẹni tabi ileeṣẹ to ba tapa sofin ijọba lori igbekalẹ ati dena arun Korona to si n ja lọwọ yii.	Ọ̀gá àgbà àjọ elétò ààbò ọ̀hún, Ọ̀gbẹ́ni Lánre Mọjọlá nígbà tí wọ́n lọọ fi ọwọ́ òfin mú àwọn tó lòdì sófin wọ̀nyí, sọ pé ìjọba kò ní káàárẹ̀ láti máa fọwọ́ òfin mú gbogbo ẹnikẹ́ni tàbí iléeṣẹ́ tó bá tàpá sófin ìjọba lórí ìgbékàlẹ́ àti dènà àrùn Kòrónà tó sì ń jà lọ́wọ́ yìí.
Lara awọn ileegbafẹ tijọba fi kọkọrọ tilẹkun wọn pa ni Westgate Arena nIkosi Iṣẹri, ileegbafẹ Glovic to wa ni Toyin ni Ikẹja, Lounge 50 to wa ni Masa ni Suurulere, Innoville Shopping Plaza to wa ni Ikẹja, otẹẹli Trendor ati Esado ti wọn wa ni Fadeyi ati Ikẹja, pẹlu Ritalori to wa ni Taoridi ni Suurulere.	Lára àwọn iléègbafẹ́ tíjọba fi kọ́kọ́rọ́ tìlẹ̀kùn wọn pa ni Westgate Arena n’Íkosì Ìṣẹri, iléègbafẹ́ Glovic tó wà ní Tóyìn ní Ìkẹjà, Lounge 50 tó wà ní Màsà ní Sùúrùlérè, Innoville Shopping Plaza tó wà ní Ìkẹjà, òtẹ́ẹ̀lì Trendor àti Esado tí wọ́n wà ní Fádèyí àti Ìkẹjà, pẹ̀lú Ritalori tó wà ní Taoridi ní Sùúrùlérè.
Mọjọla ran awọn araalu leti ohun ti Gomina Babajide Sanwo-Olu sọ lori ọrọ arun naa, pe awọn to n ṣerun-loge ṣi lanfaani ati maa ṣilẹkun wọn fun awọn onibaara wọn to fẹẹ ṣerun wọn, ṣugbọn iru awọn ṣọọbu bẹẹ ko gbọdọ gba ero ju ida ogoji ninu ọgọrun un awọn onibaara ti wọn n gba wọle si ṣọọbu wọn tẹlẹ lọ.	Mọjọlá rán àwọn aráàlú létí ohun tí Gómìnà Babájídé Sanwó-Olú sọ lórí ọ̀rọ̀ àrùn náà, pé àwọn tó ń ṣerun-lóge ṣì lánfààní àti máa ṣílẹ̀kùn wọn fún àwọn oníbàárà wọn tó fẹ́ẹ ṣerun wọn, ṣùgbọ́n irú àwọn ṣọ́ọ̀bù bẹ́ẹ̀ kò gbọdọ̀ gba èrò ju ìdá ogójì nínú ọgọ́rùn ún àwọn oníbàárà tí wọ́n ń gbà wọlé sí ṣọ́ọ̀bù wọn tẹ́lẹ̀ lọ.
Bakan naa lo tun sọ pe awọn ile ounjẹ ko gbọdọ gba ẹnikẹni laye ati jokoo jẹun lọdọ wọn, ẹnikẹni to ba fẹẹ ra ounjẹ lanfaani ati ra a, ki wọn si gbe ounjẹ naa lọọ jẹ nile wọn.	Bákan náà ló tún sọ pé àwọn ilé oúnjẹ kò gbọdọ̀ gba ẹnikẹ́ni láyè àti jókòó jẹun lọ́dọ̀ wọn, ẹnikẹ́ni tó bá fẹ́ẹ́ ra oúnjẹ lánfààní àti rà á, kí wọ́n sì gbé oúnjẹ náà lọọ jẹ nílé wọn.
Mọjọla tun ni lara awọn nnkan ti gomina tun sọ ni pe kawọn onileeṣẹ to wa lẹka eto igbafẹ ati ẹka amuludun tete lọọ forukọ wọn silẹ lọdọ ajọ eto alaabo naa lori ẹrọ ayelujara wọn yii; o ni lẹyin iforukọsilẹ yii ni wọn a too le gba iyọnda latọdọ ijọba lati bẹrẹ iṣẹ, nigba ti asiko ba to.	Mọjọlá tún ni lára àwọn nǹkan tí gómìnà tún sọ ni pé káwọn oníléeṣẹ́ tó wà lẹ́ka ètò ìgbafẹ́ àti ẹka amúlúdùn tètè lọọ forúkọ wọn sílẹ̀ lọ́dọ̀ àjọ ètò aláàbò náà lórí ẹ̀rọ ayélujára wọn yìí; ó ní lẹ́yìn ìforúkọsílẹ̀ yìí ni wọ́n á tóó le gba ìyọ̀nda látọ̀dọ̀ ìjọba láti bẹ̀rẹ̀ iṣẹ́, nígbà tí àsìkò bá tó.
O pari ọrọ rẹ pe gbogbo awọn ti wọn ti gba iyọnda lati ọdọ ijọba gbọdọ ni suuru, ko seyiikeyii ninu wọn to gbọdọ ṣilẹkun ileeṣẹ rẹ titi digba tijọba fi maa fontẹ lu u pe ki wọn bẹrẹ iṣẹ ni pẹrẹu, eyi si wa nikaawọ gomina lati ṣe.	Ó parí ọ̀rọ̀ rẹ̀ pé gbogbo àwọn tí wọ́n ti gba ìyọ̀nda láti ọ̀dọ̀ ìjọba gbọdọ̀ ní sùúrù, kò séyìíkéyìí nínú wọn tó gbọdọ̀ ṣílẹ̀kùn iléeṣẹ́ rẹ̀ títí dìgbà tíjọba fi máa fòntẹ̀ lù ú pé kí wọ́n bẹ̀rẹ̀ iṣẹ́ ní pẹrẹu, èyí sì wà níkàáwọ́ gómìnà láti ṣe.
Ayọ abara bintin!	Ayọ̀ abara bíntín!
Olori Timi tiluu Ẹdẹ bi ibeji lanti-lanti	Olorì Tìmì tìlúú Ẹdẹ bí ìbejì làntì-lanti
Iro ayọ n sọ laafin ọba Timi tiluu Ẹdẹ lọwọ yii, Olori Aiṣat Yetunde, iyawo Ọba Minirudeen Adeṣọla Lawal niroyin gbe e lọọsan Satide pe o ti bi ibeji.	Ìró ayọ̀ ń sọ láàfin ọba Tìmì tìlúu Ẹdẹ lọ́wọ́ yìí, Olorì Aiṣat Yétúndé, ìyàwó Ọba Minirudeen Adéṣọlá Lawal níròyìn gbé é lọ́ọ̀sán Sátidé pé ó ti bí ìbejì.
Ọjọ Satide la gbọ pe Olori naa bi ibeji.	Ọjọ́ Sátidé la gbọ́ pé Olorì náà bí ìbejì.
Ọkan ninu awọn olori Alaafin Ọyọ, lo gbe iroyin naa sori ẹrọ ayelujara.	Ọ̀kan nínú àwọn olorì Aláàfin Ọ̀yọ́, ló gbé ìròyìn náà sórí ẹ̀rọ ayélujára.
Okiki atawọn aburo ẹ lu sikiọriti pa lọjọ ọdun keresi	Òkìkí àtàwọn àbúrò ẹ̀ lu sikíọ́rítì pa lọ́jọ́ ọdún kérésì
Ọwọ awọn ọlọpaa ipinlẹ Ogun ti tẹ awọn ọmọ iya mẹta ti wọn gbimọ pa oṣiṣẹ alaabo So Safe niipinlẹ naa.	Ọwọ́ àwọn ọlọ́pàá ìpínlẹ̀ Ògùn ti tẹ àwọn ọmọ ìyá mẹ́ta tí wọ́n gbìmọ̀ pa òṣìṣẹ́ aláàbò So Safe níìpínlẹ̀ náà.
Orukọ awọn ọmọ iya kan naa ni Okiki Mulero, ẹni ọdun mẹtalelogun, Micheal Mulero, ọdun mọkanlelogun, ati Joseph Mulero, ọdun mẹtadinlogun.	Orúkọ àwọn ọmọ ìyá kan náà ni Òkìkí Múléró, ẹni ọdún mẹ́tàlélógún, Micheal Múléró, ọdún mọ́kànlélógún, àti Joseph Múléró, ọdún mẹ́tàdínlógún.
Agbegbe Aṣero ni Abẹokuta niṣẹlẹ naa ti waye lọjọ aisun ọdun keresimesi.	Agbègbè Aṣérò ni Abẹ́òkúta nìṣẹ̀lẹ̀ náà ti wáyé lọ́jọ́ àìsùn ọdún kérésìmesì.
Ninu atẹjade ti agbẹnusọ ileeṣẹ ọlọpaa fi to Aṣejere leti, Abimbọla Oyeyẹmi sọ pe ọlọkada ni Okiki, bẹẹ lo si gbe ju ẹro kan lọ sori ọkada rẹ, ṣugbọn ofin ibi to n lọ ni pe ko gbọdọ gbe ju eeyan kan lọ.	Nínú àtẹ̀jáde tí agbẹnusọ iléeṣẹ́ ọlọ́pàá fi tó Àṣejèrè létí, Abímbọ́lá Oyèyẹmí sọ pé ọlọ́kadà ni Òkìkí, bẹ́ẹ̀ ló sì gbé ju ẹ̀ro kan lọ sórí ọ̀kadà rẹ̀, ṣùgbọ́n òfin ibi tó ń lọ ni pé kò gbọdọ̀ gbé ju èèyàn kan lọ.
N ni sikiọriti ko ba jẹ ko wọle.	N ni sikíọ́rítì kò bá jẹ́ kó wọlé.
Eyi lo mu inu bi ọmọkunrin naa, lo ba ranṣẹ pe awọn aburo rẹ, Micheal ati Joseph, wọn si bẹrẹ si i lu ẹṣọ alaabo ti wọn gba si adugbo naa, koda igi ni wọn fi lu u pa.	Èyí ló mú inú bí ọmọkùnrin náà, ló bá ránṣẹ́ pe àwọn àbúrò rẹ̀, Micheal àti Joseph, wọ́n sì bẹ̀rẹ̀ sí í lu ẹ̀ṣọ́ aláàbò tí wọ́n gbà sí àdúgbò náà, kódà igi ni wọ́n fi lù ú pa.
Lojuẹsẹ lọmọkunrin ẹṣọ alaabo So Safe yii ṣubu lulẹ.	Lójúẹsẹ̀ lọmọkùnrin ẹ̀ṣọ́ aláàbò So Safe yìí ṣubú lulẹ̀.
Ọjọ ọdun keresi gan an lo gbẹmii mi lọsibitu ti wọn gbe e lọ.	Ọjọ́ ọdún kérésì gan an ló gbẹ́mìí mì lọ́sibítù tí wọ́n gbé e lọ.
Wọn ti taari awọn ọmọ iya mẹtẹẹta sọdọ awọn ọtẹlẹmuyẹ lati tẹ siwaju pẹlu iwadii ko too di pe wọn gbe wọn lọ sileẹjọ, ṣugbọn oku ọmọkunrin ẹṣọ alaabo ọhun wa ni mọṣuari.	Wọ́n ti taari àwọn ọmọ ìyá mẹ́tẹ̀ẹ̀ta sọ́dọ̀ àwọn ọ̀tẹlẹ̀múyẹ́ láti tẹ̀ síwájú pẹ̀lú ìwádìí kó tóo di pé wọ́n gbé wọn lọ síléẹjọ́, ṣùgbọ́n òkú ọmọkùnrin ẹ̀ṣọ́ aláàbò ọ̀hún wà ní mọ́ṣúárì.
Ileeṣẹ SIFAX yọnda Aadoje miliọnu lati gbogun ti arun Korona	Iléeṣẹ́ SIFAX yọ̀nda Àádóje mílíọ̀nù láti gbógun ti àrùn Kòrónà
Sam Akinrole	Sam Akínròlé
Ileeṣẹ SIFAX ti ṣeto owo tiye rẹ to miliọnu lọna Aadoje naira, iyẹn N130 million, lati gbogun ti ajakalẹ arun nni to gbilẹ kaakiri agbaye, eyi ti a mọ si Korona, tawọn oloyinbo n pe ni COVID 19.	Iléeṣẹ́ SIFAX ti ṣètò owó tíye rẹ̀ tó mílíọ̀nù lọ́nà Àádóje náírà, ìyẹn N130 million, láti gbógun ti àjàkálẹ̀ àrùn nnì tó gbilẹ̀ káàkiri àgbáyé, èyí tí a mọ̀ sí Kòrónà, táwọn olóyìnbó ń pè ní COVID 19.
Awọn ohun eelo tawọn eleto ilera n ileeṣẹ Nigerian Ports Authority, iyẹn ileeṣẹ to n ṣakoso awọn ọja to n gba ori omi wọle silẹ wa.	Àwọn ohun èèlò táwọn elétò ìlera ń iléeṣẹ́ Nigerian Ports Authority, ìyẹn iléeṣẹ́ tó ń ṣàkóso àwọn ọjà tó ń gba orí omi wọlé sílẹ̀ wa.
Ibraheem Olugbade, tii ṣe alakooso ileeṣẹ SIFAX lo yọnda awọn ohun eelo naa.	Ibraheem Olúgbadé, tíí ṣe alákòóso iléeṣẹ́ SIFAX ló yọ̀nda àwọn ohun èèlò náà.
Ninu ọrọ tiẹ, Alaaji Abubakar Umar Ali, to jẹ ọga nileeṣẹ NPA, to wa ni Tin Can Island, lEkoo dupẹ lọwọ ileeṣẹ SIFAX fun inawosi ọhun, bẹẹ lo si ṣeleri pe awọn yoo lo ohun eelo naa bo ti tọ ati bo ti yẹ.	Nínú ọ̀rọ̀ tiẹ̀, Àlàájì Abubakar Umar Ali, tó jẹ́ ọ̀gá níléeṣẹ́ NPA, tó wà ní Tin Can Island, l’Ékòó dúpẹ́ lọ́wọ́ iléeṣẹ́ SIFAX fún ìnawósí ọ̀hún, bẹ́ẹ̀ ló sì ṣèlérí pé àwọn yóò lo ohun èèlò náà bó ti tọ́ àti bó ti yẹ.
Ọmọwe Taiwo Afọlabi (MON), ni oludasilẹ ileeṣẹ SIFAX, awọn naa tun ni aṣoju ijọba ilẹ Naijiria silẹ Djibouti.	Ọ̀mọ̀wé Taiwo Afọlábí (MON), ni olùdásílẹ̀ iléeṣẹ́ SIFAX, àwọn náà tún ni aṣojú ìjọba ilẹ̀ Nàíjíríà sílẹ̀ Djibouti.
Ọga agba patapata fun ileeṣẹ SIFAX, Adekunle Oyinloye sọ pe ki awọn ọrọ aje too le bori ooru ti arun yii mu wa, o di dandan kawọn onileeṣẹ wa bi wọn a ti tẹwọ gba iyipada lẹnu iṣẹ ti wọn yan laayo.	Ọ̀gá àgbà pátápátá fún iléeṣẹ́ SIFAX, Adékúnlé Oyinloyè sọ pé kí àwọn ọrọ̀ ajé tóó lè borí ooru tí àrùn yìí mú wá, ó di dandan káwọn oníléeṣẹ́ wá bí wọ́n á ti tẹ́wọ́ gba ìyípadà lẹ́nu iṣẹ́ tí wọ́n yàn láàyò.
Nigba to n ṣagbeyewo ipa ti arun yii ti ko lori ọrọ aje ilẹ wa, Ọgbẹni Adekunle Oyinloye, sọ diẹ ninu awọn ipenija ti wọn n koju gẹgẹ bii ileeṣẹ.	Nígbà tó ń ṣàgbeyèwó ipa tí àrùn yìí ti kó lórí ọrọ̀ ajé ilẹ̀ wa, Ọ̀gbẹ́ni Adékúnlé Oyinloyè, sọ diẹ̀ nínú àwọn ìpèníjà tí wọ́n ń kojú gẹ́gẹ́ bìí iléeṣẹ́.
O ni lara awọn ipenija naa ni bi ọja ṣe le de ibi to yẹ ko lọ lọdọ awọn onibaara, bi nnkan ṣe gbowo lori, ailowo lọwọ fun awọn onibaara lati ra ọja ti wọn fẹẹ ra ati bi ọrọ aje awọn olokoowo keekeke ṣe n dẹnukọlẹ.	Ó ní lára àwọn ìpèníjà náà ni bí ọjà ṣe le dé ibi tó yẹ kó lọ lọ́dọ̀ àwọn oníbáárà, bí nǹkan ṣe gbówó lórí, àìlówó lọ́wọ́ fún àwọn oníbàárà láti ra ọjà tí wọ́n fẹ́ẹ́ rà àti bí ọrọ̀ ajé àwọn olókoòwò kéèkèké ṣe ń dẹnukọlẹ̀.
Alagba Oyinloye wa rọ awọn onileeṣẹ ki wọn ma ṣe rẹwẹsi, ṣugbọn ki wọn tẹjumọ ibi ti wọn n lọ nitori aṣeyọri ti wọn n lepa.	Alàgbà Oyinloyè wá rọ àwọn oníléeṣẹ́ kí wọ̀n má ṣe rẹ̀wẹ̀sì, ṣùgbọ́n kí wọ́n tẹjúmọ́ ibi tí wọ́n ń lọ nítorí àṣeyọrí tí wọ́n ń lépa.
Oyinloye dupẹ lọwọ gbogbo awọn ti wọn yọnda ara wọn lati gbogun ti arun naa, paapaa awọn eleto ilera bii dokita, nọọsi ati bẹẹ bẹẹ lọ.	Oyinloyè dúpẹ́ lọ́wọ́ gbogbo àwọn tí wọ́n yọ̀nda ara wọn láti gbógun ti àrùn náà, pàápàá àwọn elétò ìlera bíi dókítà, nọ́ọ̀sì àti bẹ́ẹ̀ bẹ́ẹ̀ lọ.
Sanwo-Olu yọnda biliọnu kan naira fawọn oṣere ati eleto igbafẹ	Sanwó-Olú yọ̀nda bílíọ̀nù kan náírà fáwọn òṣèré àti elétò ìgbafẹ́
Gomina Babajide Sanwo-Olu ti yọnda owo tiye rẹ to biliọnu kan naira, (N1 billion) fun awọn to wa lẹka eto igbafẹ, otẹẹli ati iṣẹ amuluudun.	Gómìnà Babájídé Sanwó-Olú ti yọ̀nda owó tíye rẹ̀ tó bílíọ̀nù kan náírà, (N1 billion) fún àwọn tó wà lẹ́ka ètò ìgbafẹ́, òtẹ́ẹ̀lì àti iṣẹ́ amúlùúdùn.
Owo ọhun ni wọn fẹẹ fi ran awọn onileeṣẹ naa lọwọ ki eto ọrọ aje wọn to dẹnukọlẹ nitori arun Korona, le tete dide pada.	Owó ọ̀hún ni wọ́n fẹ́ẹ́ fi rán àwọn oníléeṣẹ́ náà lọ́wọ́ kí ètò ọrọ̀ ajé wọn tó dẹnukọlẹ̀ nítorí àrùn Kòrónà, le tètè dìde padà.
Kọmiṣanna to n bojuto eto igbafẹ ati ọrọ aṣa niipinlẹ naa, Arabinrin Uzamat Akinbile-Yusuf lo sọrọ yii di mimọ nigba to n ba awọn oniroyin sọrọ lỌjọru, Wẹsde oni.	Kọmíṣánnà tó ń bójútó ètò ìgbafẹ́ àti ọ̀rọ̀ àṣà níìpínlẹ̀ náà, Arábìnrin Uzamat Akínbilé-Yusuf ló sọ̀rọ̀ yìí di mímọ̀ nígbà tó ń bá àwọn oníròyìn sọ̀rọ̀ l’Ọ́jọ́rú, Wẹ́sde òní.
Bẹẹ o ba gbagbe, ninu ipade kan to waye pẹlu awọn olokoowo to wa lEkoo lọsẹ to kọja yii ni gomina ti ṣeleri lati yọnda owo ọhun fun gbogbo awọn ileeṣẹ to wa lẹka eto igbafẹ, awọn olotẹẹli, atawọn to n ṣiṣẹ amuluudun, ti wọn n ṣiṣẹ ariya.	Bẹ́ẹ́ ò bá gbàgbé, nínú ìpàdé kan tó wáyé pẹ̀lú àwọn olókoòwò tó wà l’Ékòó lọ́sẹ̀ tó kọjá yìí ni gómìnà ti ṣèlérí láti yọ̀nda owó ọ̀hún fún gbogbo àwọn iléeṣẹ́ tó wà lẹ́ka ètò ìgbafẹ́, àwọn olótẹ́ẹ̀lì, àtàwọn tó ń ṣiṣẹ́ amúlùúdùn, tí wọ́n ń ṣiṣẹ́ àríyá.
Ileeṣẹ to n bojuto eto ọrọ aje niipinlẹ Eko lo ṣagbatẹru ipade ọhun nileejọba lọsẹ to kọja.	Iléeṣẹ́ tó ń bójútó ètò ọrọ̀ ajé níìpínlẹ̀ Èkó ló ṣagbátẹrù ìpàdé ọ̀hún níléèjọba lọ́sẹ̀ tó kọjá.
Akinbile-Yusuf ṣalaye pe inu oun dun lati kede rẹ pe Gomina Sanwo-Olu ti fọwọ si iyọnda biliọnu kan naira, gẹgẹ bii owo iranwọ fun awọn olokoowo naa.	Akínbilé-Yusuf ṣàlàyé pé inù òun dún láti kéde rẹ̀ pé Gómìnà Sanwó-Olú ti fọwọ́ sí ìyọ̀nda bílíọ̀nù kan náírà, gẹ́gẹ́ bíi owó ìrànwọ́ fún àwọn olókoòwò náà.
Eyi ni yoo mu ki ọrọ aje wọn to ti dẹnukọlẹ nipasẹ arun Korona tete dide soke.	Èyí ni yóò mu kí ọrọ̀ ajé wọn tó ti dẹnukọlẹ̀ nípasẹ̀ àrùn Kòrónà tètè dìde sókè.
Obinrin naa ni, laipẹ yii ni gomina gbe igbimọ kan dide lati gbe yẹwo ipa ti arun Korona ko lori awọn ileeṣẹ to wa lẹka naa.	Obìnrin náà ni, láìpẹ́ yìí ni gómìnà gbé ìgbìmọ̀ kan dìde láti gbé yẹ̀wò ipa tí àrùn Kòrónà kó lórí àwọn iléeṣẹ́ tó wà lẹ́ka náà.
O ni, idi ti gomina fi gbe igbimọ naa kalẹ ni lati ran awọn to n ṣiṣẹ lẹka naa lọwọ pẹlu owo, ki wọn le da iru owo bẹẹ lori okoowo wọn.	Ó ní, ìdí tí gómìnà fi gbé ìgbìmọ̀ náà kalẹ̀ ni láti ran àwọn tó ń ṣiṣẹ́ lẹ́ka náà lọ́wọ́ pẹ̀lú owó, kí wọ́n le da irú owó bẹ́ẹ̀ lórí okoòwò wọn.
O ni, eyi ni yoo mu kiṣẹ wọn le tẹ siwaju, ti wọn o fi ni i le awọn oṣiṣẹ wọn danu.	Ó ní, èyí ni yóò mú kíṣẹ́ wọn le tẹ̀ síwájú, tí wọn ò fi ní í lé àwọn òṣìṣẹ́ wọn dànù.
Kọmiṣanna tun ni, ileeṣẹ oun yoo ṣiṣẹ pọ pẹlu ajọ to n yanilowoṣowo lEkoo, iyẹn Lagos State Employment Trust Fund, LSETF, lati fun awọn to ba nifẹẹ siru owo bẹẹ, ati pe owo perete nijọba maa gba pada gẹgẹ bii ele.	Kọmíṣánnà tún ní, iléeṣẹ́ òun yóò ṣiṣẹ́ pọ̀ pẹ̀lú àjọ tó ń yánilówóṣòwò l’Ékòó, ìyẹn Lagos State Employment Trust Fund, LSETF, láti fún àwọn tó bá nífẹ̀ẹ́ sírú owò bẹ́ẹ̀, àti pé owó péréte nìjọba máa gbà padà gẹ́gẹ́ bíi èlé.
Ṣugbọn o, kiki awọn ọmọ ẹgbẹ to ba forukọsilẹ nikan lo maa lanfaani ati ri iru owo bẹẹ gba lọwọ ijọba.	Ṣùgbọ́n o, kìk̀ì àwọn ọmọ ẹgbẹ́ tó bá forúkọsílẹ̀ níkan ló máa lánfààní àti rí irú owó bẹ́ẹ̀ gbà lọ́wọ́ ìjọba.
Gbogbo awọn to ba kuna lati fi orukọ wọn silẹ lọdọ ijọba nijọba maa fọwọ ofin mu.	Gbogbo àwọn tó bá kùnà láti fi orúkọ wọn sílẹ̀ lọ́dọ̀ ìjọba níjọba máa fọwọ́ òfin mú.
Gbajumọ oṣere titata nni, Abilekọ Jọkẹ Silva ti wọn fi ṣe alaga igbimọ naa dupẹ lọwọ ijọba Sanwo-Olu fun bo ti gba a lero lati ran awọn oṣere atawọn to wa lẹka to so mọ ọn lọwọ.	Gbajúmọ̀ òṣèré titátá nnì, Abilékọ Jọkẹ́ Silva tí wọ́n fi ṣe alága ìgbìmọ̀ náà dúpẹ́ lọ́wọ́ ìjọba Sanwó-Olú fún bó ti gbà á lérò láti ran àwọn òṣèré àtàwọn tó wà lẹ́ka tó so mọ́ ọn lọ́wọ́.
Bakan naa lo tun mẹnuba a pe kiki awọn ti ko lagbara ninu awọn ọmọ ẹgbẹ ni gomina fọwọ si i pe ki wọn jẹ anfaani owo iranwọ naa.	Bákan náà ló tún mẹ́nubà á pé kìkì àwọn tí kò lágbára nínú àwọn ọmọ ẹgbẹ́ ni gómìnà fọwọ́ sí i pé kí wọ́n jẹ ànfààní owó ìrànwọ́ náà.
Bẹẹ o ba gbagbe, laipẹ yii ni Aṣejere gbe e seti gbogbo araye pe Gomina Sanwo-Olu ti ṣetan ati ran awọn olokoowo keekeke lọwọ.	Bẹ́ẹ́ ò bá gbàgbé, láìpẹ́ yìí ni Àṣejèrè gbé e sétí gbogbo aráyé pé Gómìnà Sanwó-Olú ti ṣetán àti rán àwọn olókoòwò kéèkèké lọ́wọ́.
Ẹnu ni Gani Adams ni, Ọlọrun lo gbe Sunday Igboho dide  Rasak Arogundade	Ẹnu ni Gani Adams ni, Ọlọ́run ló gbé Sunday Ìgbòho dìde – Rasak Arógundádé
Lojumọ to mọ loni in, ko sẹni ti ko mọ ọkunrin ajijagbara ninu ẹgbẹ OPC, ti wọn n pe ni Rasak Arogundade, tọpọ mọ si Saddam, ẹyin Gani Adams, to ti di Aarẹ ọna Kankafo lo wa tẹlẹ, ko to di pe o pinya pẹlu ọkunrin naa, to si jẹ aarẹ fẹgbẹ OPC New Era.	Lójúmọ́ tó mọ́ lónì ín, kò sẹ́ni tí kò mọ ọkùnrin ajìjàgbara nínú ẹgbẹ́ OPC, tí wọ́n ń pè ní Rasak Arógundádé, tọ́pọ̀ mọ̀ sí Saddam, ẹ̀yin Gani Adams, tó ti di Ààrẹ ọ̀nà Kankàfò ló wà tẹ́lẹ̀, kó tó di pé ó pínyà pẹ̀lú ọkùnrin náà, tó sì jẹ́ ààrẹ̀ fẹ́gbẹ́ OPC New Era.
Laipẹ yii lo gba oniroyin wa, JOHNSON AKINPẸLU, lalejo ni ọfiisi ẹ, nibi to ti sọ idi to fi wa lẹyin Sunday Igboho atawọn nnkan to da wahala silẹ laaarin oun ati Gani Adams.	Láìpẹ́ yìí ló gba oníròyìn wá, JOHNSON AKÍNPẸ̀LÚ, lalèjó ní ọ́fíìsì ẹ̀, níbi tó ti sọ ìdí tó fi wà lẹ́yìn Sunday Ìgbòho àtàwọn nǹkan tó dá wàhálà sílẹ̀ láàarin òun àti Gani Adams.
Ohun to ba wa sọ ree.	Ohun tó bá wa sọ rèé.
Ipa tẹgbẹ OPC ko lori wahala ti Fulani da silẹ nilẹ Yoruba	Ipa tẹ́gbẹ́ OPC kó lórí wàhála ti Fúlàní da sílẹ̀ nílẹ̀ Yorùbá
A tI kopa oriṣiriṣi,bi ẹ ko ba gbagbe, ko to di pe Fulani bẹrẹ si nii pawọn nipakupa, ko to di pe wọn bẹrẹ si nii ji eeyan gbe, ni awa OPC ti n pariwo tipẹtipẹ, la ti n sọ igbesẹ tawọn eeyan yii n gbe lati ṣe nilẹ Yoruba.	À tI kópa oríṣìríṣi,bi ẹ kò bá gbàgbé, kó tó di pé Fúlàní bẹ̀rẹ̀ sí níí pawọ́n nipákupà, kó tó di pé wọ́n bẹ̀rẹ̀ sí níì jí èèyàn gbé, ni àwá OPC tí ń pariwo tipẹ́tipẹ́, la ti ń sọ ìgbésẹ̀ táwọn èèyàn yìí ń gbé láti ṣe nílẹ̀ Yorùbá.
Bi mi o ba ni ṣe aṣiṣe lati ọdun 1999, ni a ti n pariwo.	Bí mi ò bá ní ṣe àṣìṣe láti ọ́dún 1999, ni a ti ń pariwo.
Ṣugbọn ko ye ọpọ awọn eeyan, ohun ti wọn n ro ni pe OPC, a fẹẹ da ẹlẹyamẹya silẹ, wọn ni a mọn ọn mọ fẹẹ da ogun silẹ ni.	Ṣùgbọ́n kò yé ọ̀pọ̀ àwọn èèyàn, ohun tí wọ́n ń rò ni pé OPC, a fẹ́ẹ́ dá ẹlẹ́yàmẹ̀yà sílẹ̀, wọ́n ni à mọ́n ọ̀n mọ̀ fẹ́ẹ́ dá ogun sílẹ̀ ni.
Bi ẹ ba wa wo nnkan to n ṣẹlẹ lakooko yii, ariwo taa n pa lati bi ogun ọdun ṣẹṣẹ wa n ye awọn ọmọ Yoruba ni.	Bí ẹ bá wá wo ǹnkan tó ń ṣẹlẹ̀ lákòókó yìí, ariwo táa ń pa láti bí ogún ọdún ṣẹ̀ṣẹ̀ wá ń yé àwọn ọmọ Yorùbá ni.
Lara iya taa jẹ nigba naa lọhun ni ti Aarẹ wa nigba naa, Oluṣẹgun Ọbasanjọ, to sọ pe OPC fẹẹ ma da ija ẹlẹyamẹya silẹ.	Lára ìyà táa jẹ nígbà náà lọ̀hún ní ti Ààrẹ wà nígbà náà, Olúṣẹ́gun Ọbásanjọ́, tó sọ pé OPC fẹ́ẹ́ má da ijá ẹlẹ́yàmẹ̀yà sílẹ̀.
A fẹ maa daluru, igba naa lo fi ni adaluru ni wa, ni wọn fi paṣẹ nigba naa lọhun pe ibikibi ti wọn ba ti ri wa, ki wọn maa pa wa.	A fẹ́ máa dàlúrú, ìgbà náa ló fi ní adàlúrú ni wá, ní wọ̀n fi pàṣẹ nígbà náà lọ́hùn pé ibikíbi tí wọ́n bá ti rí ẁa, ki ́wọ́n máà pa wá.
Aimọye ọmọ wa ni wọn ko lọ si ọgba ẹwọn, aimọye ni wọn pa danu nigba naa lọhun un.	Àìmọye ọmọ wa ni wọ́n kó lọ sí ọgbà ẹ̀wọ̀n, àìmọye ni wọ́n pa dànù nígbà náà lọ́hùn ún.
Inu mi wa dun lonii pe Baba funra ẹ ri pe gbogbo ọrọ ti OPC n sọ nigba naa lọhun un, ootọ ni.	Inú mi wá dùn lónìí pé Bàbá fúnra ẹ̀ ri pé gbogbo ọ̀rọ̀ tí OPC ń sọ nígbà náà lọ́hùn ún, òótọ́ ni.
Idi niyii tawa OPC ṣe sun sẹgbẹẹ kan naa pe kinni yii, maa ye ọpọ awọn eeyan.	Ìdí nìyìí táwa OPC ṣe sùn sẹ́gbẹ̀ẹ́ kan náà pé kinní yìí, máa yé ọ̀pọ̀ àwọn èèyàn.
Yoruba maa n sọ pe oponu eeyan lo n gbeja ilu, nitori nigba taa fẹẹ ma gbeja ilu nigba naa, wọn mu wa gẹgẹ bi oponu.	Yorùbá máa ń sọ pé òpònú èèyàn ló ń gbèjà ìlú, nítorí nígbà táa fẹ́ẹ́ ma gbèjà ìlú nígbà náà, wọ́n mú wa gẹ́gẹ́ bí òpònú.
Ẹyin Sunday Igboho ni mo wa lori ijangbara lati bọ lọwọ awọn Fulani	Ẹ̀yìn Sunday Ìgbòho ni mo wà lórí ìjàǹgbara láti bọ́ lọ́wọ́ àwọn Fúlàní
Gẹgẹ bi igbesẹ ti Sunday Igboho wa gbe bayii, inu mi dun pupọ.	Gẹ́gẹ́ bí ìgbésẹ̀ tí Sunday Ìgbòho wá gbé báyìí, inú mi dùn púpọ̀.
Ṣe ẹ ri igbagbe lo ṣe awa kan, kii ṣe gbogbo Aafa lo maa tan kalẹ Islam, kii ṣe gbogbo pasitọ naa lo maa tan kalẹ kristẹẹni.	Ṣé ẹ ri ìgbàgbé ló ṣe àwa kan, kìí ṣe gbogbo Ààfá ló máa tàn kálẹ̀ Islam, kìí ṣe gbogbo pásítọ̀ náà ló máa tàn kálẹ̀ krìstẹ́ẹ́ni.
Ọpọ awa taa jẹ ajijagbara la maa tan ilẹ Yoruba tan, Sunday Igboho, kii ṣe ko si ninu ajijagbara, oniṣowo nla ni.	Ọ̀pọ̀ àwa táa jẹ́ ajìjàgbara la máa tan ilẹ̀ Yorùbá tán, Sunday Ìgbòho, kìí ṣe kò sí nínú ajìjàgbara, oníṣòwò ńlá ni.
Ṣugbọn Ọlọrun ti wa sọ pe itara agidi to ni, to tun wa jẹ ọmọ Yoruba atata, ila lo wa lẹẹkẹ ẹ yẹn, iru emi ti mo jokoo, mi o kọla si ẹẹkẹ.	Ṣùgbọ́n Ọlọ́run ti wá sọ pé ìtara agídí tó ní, tó tún wá jẹ́ ọmọ Yorùbá àtàtà, ilà ló wà lẹ́ẹ̀kẹ́ ẹ̀ yẹn, irú èmi tí mo jókòó, mi ò kọlà sí ẹ̀ẹ̀kẹ́.
Wọn le maa beere pe ọmọ ilu wo ni mi, ko sẹni to le beere pe ọmọ ilu bo ni Sunday Igboho.	Wọ́n le máa béèrè pé ọmọ ìlú wo ni mí, kò sẹ́ni tó le béèrè pé ọmọ ìlú bo ni Sunday Ìgbòho.
Ila Ọyọ lo wa loju ẹ.	Ilà Ọ̀yọ́ ló wà lójú ẹ̀.
A o ranti pe igba ti ija Afonja yoo bẹrẹ nigba naa, Igboho lo ti bẹrẹ Sunday yii lo wa tun jẹ ọmọ Igboho.	A ò rántí pé ìgbà tí ìjà Àfònjá yóò bẹ̀rẹ̀ nígbà náà, Ìgbòho ló ti bẹ̀rẹ̀ Sunday yìí ló wá tún jẹ́ ọmọ Ìgbòho.
Aanu ṣe mi bijọba kan ba sọ pe awọn fẹẹ koju ẹ, awọn alaalẹ lo gbe Igboho dide o, awọn ogun ti baba baba ẹ ja ku, ni wọn tun fẹẹ tara ẹ ja bayii o.	Àánú ṣe mí bíjọba kan bá sọ pé àwọn fẹ́ẹ́ kojú ẹ, àwọn aláalẹ̀ ló gbé Ìgbòho dìde o, àwọn ogun tí bàba bàbá ẹ̀ jà kù, ni wọ́n tún fẹ́ẹ́ tara ẹ̀ ja báyìí o.
Ohun to n gbenu Sunday Igboho, o ju nnkan tawọn kan le fojudi lọ, o ju nnkan ti Aarẹ ọna Kankafo le foju tẹmbẹlu.	Ohun tó ń gbénú Sunday Ìgbòho, ó ju nǹkan táwọn kan le fojúdi lọ, ó ju nǹkan tí Ààrẹ ọ̀nà Kankàfò lè fojú tẹ́mbẹ́lú.
Ki Aarẹ ya lọ jokoo ara ẹ jẹ, ko gba fun Ọlọrun pe olugbala Yoruba lo de yii.	Kí Ààrẹ ya lọ jókòó ara ẹ̀ jẹ́, kó gbà fún Ọlọ́run pé olùgbàlà Yorùbá ló dé yìí.
Ki o gba fun Ọlọrun pe ẹni ti Ọlọrun ba ti yan, o ti yan an ni, ibi ti Ọlọrun sọ pe o fẹẹ ba iṣẹ tiẹ de lo ti ba de yẹn.	Kí ó gbà fún Ọlọ́run pé ẹni tí Ọlọ́run bá ti yàn, ó ti yàn án ni, ibi tí Ọlọ́run sọ pé ó fẹ́ẹ́ bá iṣẹ́ tiẹ̀ dé ló ti ba dé yẹn.
Aigbọran lo n daa laamu, ko si ni arojinlẹ.	Àìgbọràn ló ń dàá láàmú, kò sì ní àròjinlẹ̀.
Ẹnikan kii jẹ awade, gbogbo eeyan lo n jẹ jan an mọ, to ba sọ pe o ti rẹ ẹ, ẹlomii in a tẹwọgbaa, nigba to rẹ Mose ninu Bibeli Joṣua lo tẹwọ gbaa.	Ẹnìkan kìí jẹ́ àwádé, gbogbo èèyàn ló ń jẹ́ jàn án mọ̀, tó bá sọ pe ó ti rẹ̀ ẹ́, ẹlòmíí ìn á tẹ́wọ́gbàá, nígbà tó rẹ Mósè nínú Bíbélì Jóṣúà ló tẹ́wọ́ gbàá.
Igbagbọ mi ni pe gbogbo awa taa jẹ ajijagbara, a gbọdọ fọwọsowọpọ pẹlu Sunday Igboho, O ṣaaju ni, awa naa ni lati tẹle, ẹnikan sọ pe wọn ni Aarẹ ni Sunday igboho n pariwo o n ṣe laulau, ni temi, ọna to fẹẹ gba ṣe ajijagbara tiẹ niyẹn.	Ìgbàgbọ́ mi ni pé gbogbo àwa táa jẹ́ ajìjàgbara, a gbọdọ̀ fọwọ́sowọ́pọ̀ pẹ̀lú Sunday Ìgbòho, Ó ṣáájú ni, àwa náà ní láti tẹ̀le, ẹnìkan sọ pé wọ́n ní Ààrẹ ní Sunday ìgbòho ń pariwo ó ń ṣe làùlàù, ní tèmi, ọ̀nà tó fẹ́ẹ́ gbà ṣe ajìjàgbara tiẹ̀ nìyẹn.
Ohun taa n fẹẹ ni pe ki Yoruba ti bọ kuro loko inira.	Ohun táa ń fẹ́ẹ́ ni pé kí Yorùbá ti bọ́ kúrò lóko ìnira.
Ki nnkan to waye lọdun 1816, laye Afọja ati Alimi, ko maa tun ṣẹlẹ.	Kí nǹkan tó wáyé lọ́dún 1816, láyé Àfọ̀já àti Álímì, kó máà tún ṣẹlẹ̀.
Bi ẹyin naa ba woo, gbogbo ilẹ Ibarapa, awọn Fulani lo n paṣẹ nibẹ.	Bí ẹ̀yin náà bá wòó, gbogbo ilẹ̀ Ì̀bàràpá, àwọn Fúlàní ló ń pàṣẹ níbẹ̀.
Mo gbọ pe nigba ti wọn ji Ọmọọba Igangan, wọn ni Ṣeriki lo jẹ alarina to dunaadura laarin ọba naa atawọn to ji ọmọ naa gbe.	Mo gbọ́ pé nígbà tí wọ́n jí Ọmọọba Igàngàn, wọ́n ní Ṣéríkí ló jẹ́ alárinà tó dúnàádúrà láàrin ọba náà àtàwọn tó jí ọmọ náà gbé.
Bi wọn o ba sọra ọjọ kan ni wọn yoo pa ọba ilu naa, ti wọn yoo yan Ṣeriki.	Bí wọn ò bá sọ́ra ọjọ́ kan ní wọn yóò pa ọba ìlú náà, tí wọn yóò yan Ṣéríkí.
Gbogbo nnkan ti Sunday n ṣe, ni mo satilẹyin ẹ, nitori ẹ ni mo ṣe sọ fawọn ọmọ mii to wa ni agbegbe naa pe ki wọn tu jade, ki wọn ṣatilẹyin fun un, bo ba si jẹ ogun, ki wọn maa ja niso.	Gbogbo nǹkan tí Sunday ń ṣe, ni mo sàtìlẹyìn ẹ̀, nítorí ẹ̀ ni mo ṣe sọ fáwọn ọmọ mìi tó wà ní agbègbè náà pé kí wọ́n tú jáde, kí wọ́n ṣàtìlẹyìn fún un, bó bá sì jẹ́ ògùn, kí wọn máa jà nìsó.
Bi a ko ba sọra Imurasilẹ ogun leleyii oo	Bí a kò bá sọ́ra Ìmúrasílẹ̀ ogun leléyìí oo
Gẹgẹ bi asọtẹlẹ awọn to raye, to ri ọrun, wọn sọ pe ko si nnkan to n jẹ Nigeria nigba to ba fi di ọdun 2023, wọn si sọ pe Buhari lo maa jẹ aarẹ to gbẹyin, o ṣee ṣe ko jẹ pe nnkan to n ṣẹlẹ niyẹn.	Gẹ́gẹ́ bí àsọtẹ́lẹ̀ àwọn tó ráyé, tó rí ọ̀run, wọ́n sọ pé kò sí nǹkan tó ń jẹ́ Nigeria nígbà tó bá fi di ọdún 2023, wọ́n sì sọ pé Buhari ló máa jẹ ààrẹ tó gbẹ̀yìn, ó ṣeé ṣe kó jẹ́ pé nǹkan tó ń ṣẹlẹ̀ nìyẹn.
Ẹ jẹ ki a maa murasilẹ, nitori Ọlọrun ọba kii ṣe ọba alabosi, nigba ti Alimi gba akoso Ilọrin lọdun 1816, gbogbo erongba wọn lati gba akoso gbogbo ilẹ Yoruba, awọn alaalẹ ti wọn ko gba fun nigba naa, wọn ko nii gba fun lọtẹ yii.	Ẹ jẹ́ kí á máa múrasílẹ̀, nítorí Ọlọ́run ọba kìí ṣe ọba alábòsí, nígbà tí Álímì gba àkóso Ìlọrin lọ́dún 1816, gbogbo èròńgbà wọn láti gba àkóso gbogbo ilẹ̀ Yorùbá, àwọn aláálẹ̀ tí wọn kò gbà fún nígbà náà, wọn kò níí gbà fún lọ́tẹ̀ yìí.
Ṣebi Yoruba wa ni North ọjọ wo lẹ gbọ pe wọn da wahala silẹ nibẹ, o ṣe wa jẹ awọn gan an ni wọn wa da wahala silẹ nibi bayii.	Ṣebí Yorùbá wà ní North ọjọ́ wo lẹ gbọ́ pé wọ́n dá wàhálà sílẹ̀ níbẹ̀, ó ṣe wá jẹ́ àwọn gan an ni wọ́n wá dá wàhálà sílẹ̀ níbi báyìí.
Ki onikaluku duro siluu ẹ.	Kí oníkálukú dúró sílùú ẹ̀.
Awọn ti wọn wa lẹyin Sunday Igboho taa sọrọ rara, gẹgẹ bi emi naa, jagunjagun ni wa.	Àwọn tí wọ́n wà lẹ́yìn Sunday Ìgbòho táa sọ̀rọ̀ rárá, gẹ́gẹ́ bí èmi náà, jagunjagun ni wá.
Wọn ko le ya bi ogun ṣe maa waye silẹ ki n sa sẹyin.	Wọn kò lè ya bí ogun ṣe màá wáyé sílẹ̀ kí n sá sẹ́yìn.
Mo mọ pe ẹẹkan lọmọkunrin n ku, ẹni to wa ninu mọto o n ku,,ẹni to wa ninu ile ẹ naa ku, ambọsibọsi ẹni to lakikanju lori awọn eeyan ẹ.	Mo mọ̀ pé ẹ̀ẹ̀kan lọmọkùnrin ń kú, ẹni tó wà nínú mọtò ó ń kú,,ẹni tó wà nínú ilé ẹ̀ náà kú, ámbọ̀sìbọ́sí ẹni tó lákíkanjú lórí àwọn èèyàn ẹ̀.
Ẹni tawa n reti tẹlẹtẹlẹ ko ṣaaju wa iyẹn aarẹ ọna kakanfo ko ṣee, wọn ni mo n sọrọ tako o, bawo ni mo ṣe le sọrọ takoo.	Ẹni táwa ń retí tẹ́lẹ̀tẹ́lẹ̀ kó ṣáájú wa ìyẹn ààrẹ ọ̀nà kakaǹfò kò ṣeé, wọ́n ní mo ń sọ̀rọ̀ takò ó, báwo ní mo ṣe le sọ̀rọ̀ takòó.
nitootọ bi ewe ba pẹ lara ọṣẹ o dọṣẹ ni.	nítòótọ́ bí ewé bá pẹ́ lára ọṣẹ ó dọṣẹ ni.
Baba to bi Baba Gani Adams ilẹ Yoruba ni wọn ti tọ, baba to bi oun naa, ilẹ yii naa ni wọn ti tọ, awa ni sọ pe kii ṣe ọmọ Yoruba mọ.	Bàbá tó bí Bàbá Gàní Adams ilẹ̀ Yorùbá ni wọ́n ti tọ, bàbá tó bí òun náà, ilẹ̀ yìí náà ni wọ́n ti tọ, àwá ní sọ pé kìí ṣe ọmọ Yorùbá mọ́.
Amọ igbesẹ to n gbe o fẹẹ ma sọ pe ẹ bi oun kii sọmọ Yoruba, emi o mọ ki wọn feeyan joye awodi, ko ma le gbe adiẹ.	Amọ ìgbésẹ̀ tó ń gbé ó fẹ́ẹ́ ma sọ pé ẹ bí òun kìí sọmọ Yorùbá, èmi ò mọ̀ kí wọ́n fèèyàn joyè àwòdì, kó ma le gbé adìẹ.
Akinkanju niran aarẹ ọna kakanfo, ko si si ninu itan wọn, wọn maa n ja fitafita fun iran Yoruba ni, o ṣee ṣe wọn maa ku sogun ni, eyi ti Abiọla ku si, nitori ijọba dẹmọkireesi ni, oun laa si n jẹ di oni yii.	Akínkanjú nìran ààrẹ ọ̀nà kakaǹfò, kò sì sí nínú ìtàn wọn, wọ́n máa ń jà fitafita fún ìran Yorùbá ni, ó ṣeé ṣe wọ́n máa kú sógun ni, èyí tí Abíọ́lá kú sí, nítorí ìjọba dẹ̀mọ́kíréésì ni, òun laa sì ń jẹ di òní yìí.
Ki lo wa de toun joye aarẹ to n sa fogun, to ni ti igbalode loun jẹ.	Kí ló wá dé tóun joyè ààrẹ tó ń sá fógun, tó ní ti ìgbàlódé lòuń jẹ.
ko ba ma ti gboye yẹn, ki wọn gbe fẹni to tọ.	kò bá má ti gboyè yẹn, kí wọ́n gbe fẹ́ni tó tọ́.
Aarẹ ona kakanfo kii sọrọ ka kan jokoo ka pe awọn oniroyin jọ, ka maa parọ oriṣiiriṣii.	Ààrẹ ònà kakaǹfò kìí sọ̀rọ̀ ká kàn jókòó ká pe àwọn oníròyìn jọ, ká máa parọ́ oríṣìíríṣìí.
Ohun ti Yoruba sọ ni pe ẹ sinmi ariwo ti ko nitumọ, ẹ bọ soju ogun ki ẹ jagun, gbogbo awọn to yẹ ki wọn yi yin ka, lo ti fẹnu ba jẹ, to ti fẹnu ṣaata wọn.	Ohun tí Yorùbá sọ ni pé ẹ sinmi ariwo tí kò nítumọ̀, ẹ bọ́ sójú ogun kí ẹ jagun, gbogbo àwọn tó yẹ kí wọ́n yi yín ká, ló ti fẹnu bà jẹ́, tó ti fẹnu ṣáátá wọn.
Lọjọ ori ọpọ wa lo ju ẹ lọ, ṣugbọn nigba ti wọn ti fi ẹ di Aarẹ ọna kakanfo,o yẹ ko pe gbogbo wa jọ, ka pe gbogbo awọn agbaagba, ka gbagbe ikusinu,, ka kọju mọ nnkan to n ṣẹlẹ.	Lọ́jọ́ orí ọ̀pọ̀ wa ló jù ẹ́ lọ, ṣùgbọ́n nígbà tí wọ́n ti fi ẹ́ dí Ààrẹ ọ̀nà kakaǹfò,ó yẹ ko pe gbogbo wa jọ, ká pe gbogbo àwọn àgbààgbà, ká gbàgbé ìkùsínú,, ká kọjú mọ́ nǹkan tó ń ṣẹlẹ̀.
Ẹni ba jẹ ọmọ ale ninu wa, a bogun lọ ni ko nii wale.	Ẹni bá jẹ́ ọmọ àlè nínú wa, á bógun lọ ni kò níí wálé.
Eeyan kii wa nipo ootọ ko ku sipo ika lailai.	Èèyàn kìí wà nípò òótọ́ kó kú sípò ìkà láíláí.
Ki Gani sinmi ọtẹ, ko sinmi afemi, afemi, ibi to ba ti n sọ pe afemi, ẹlomii in, a dide.	Kí Gàní sinmi ọ̀tẹ̀, kó sinmi àfèmi, àfèmi, ibi tó bá ti ń sọ pé àfèmi, ẹlòmíì in, á dìde.
Ọlọrun lo gbe Sunday Igboho dide, nitori gbogbo nnkan taa n fọgbọn ṣe, oun lo kuku laa mọlẹ.	Ọlọ́run ló gbé Sunday Ìgbòho dìde, nítorí gbogbo nǹkan táa ń fọgbọ́n ṣe, òun ló kúkú làa mọ́lẹ̀.
Eyi tawọn aṣaaju wa sọ pe ko kan awọn ti wọn pariwo 2023, boya awọn la kọkọ maa fi paroko si Buhari.	Èyí táwọn aṣáájú wa sọ pé kò kan àwọn tí wọ́n pariwo 2023, bóyá àwọn lá kọ́kọ́ máa fi pàrokò sí Buhari.
Kawọn funra wọn ranti pe ile lati n ko ẹsọ rode, ki wọn ranti pe ti wọn ba kuro ni Abuja, ile ni wọn n pada bọ.	Káwọn fúnra wọn rántí pé ilé lati ń kó ẹ̀sọ́ ròde, kí wọ́n rántí pé tí wọ́n bá kúrò ní Àbújá, ilé ni wọ́n ń padà bọ̀.
Nigba tẹẹ ba da nile bawo lẹ ṣe fẹẹ ri ni Aso Rock.	Nígbà tẹ́ẹ̀ bá da nílè báwo lẹ ṣe fẹ́ẹ́ rí ní Aso –Rock.
Idi taa fi da OPC New Era silẹ	Ìdí táa fi dá OPC New Era sílẹ̀
Awọn alagbada nigba naa, lakooko yẹn OPC ko satilẹyin fun wọn, nitori a n roo pe oko ẹru naa ni, awa roo pe ki lo de ti wọn ko jẹ ka jokoo, ki wọn satunto ọrọ Naijiria nigba naa, ki ọlọmu le gbọmu iya ẹ, ohun taa duro le lori nigba naa niyẹn.	Àwọn alágbádá nígbà náà, lákòókò yẹn OPC ko sàtìlẹyìn fún wọn, nítorí a ń ròó pé oko ẹrú náà ni, àwá ròò pé kí ló dé tí wọn kò jẹ́ ká jókòó, kí wọ́n sàtúntò ọ̀rọ̀ Nàíjíríà nígbà náà, kí ọlọ́mú le gbọmú ìyá ẹ̀, ohun táa dúró lé lórí nígbà náà nìyẹn.
Awa ri pe olori wa nigba naa lọhun un Fredrick Fasheun, wọn faramọ oṣelu, wọn ko fẹ tẹle ilana wa mọ,idi niyii ta fi ni ki Gani Adams ṣaaju wa, lati jẹ ki Baba mọ pe awa o fẹ nnkan ti wọn ṣe.	Àwá ri pé olórí wa nígbà náà lọ́hùn ún Fredrick Fásheun, wọ́n faramọ́ òṣèlú, wọ́n kò fẹ́ tẹ̀lé ìlànà wa mọ́,ìdí nìyìí ta fi ní kí Gani Adams ṣáájú wa, láti jẹ́ kí Bàbá mọ̀ pé àwa ò fẹ́ nǹkan tí wọ́n ṣe.
Idi niyi tawa kan fi pinya lẹyin Fasheun.	Ìdí nìyí táwa kan fi pínyà lẹ́yìn Fásheun.
Gani Adams ni alaakoso nigba naa, ọjọ ori kọ la n wo, bo ba ṣe kọkọ wọnu ẹgbẹ si ni.	Gàní Adams ni aláàkóso nígbà náà, ọjọ́ orí kọ́ là ń wò, bo bá ṣe kọ́kọ́ wọnú ẹgbẹ́ sí ni.
A tun rii pe oun tun sunmọ Baba ju awa lọ.	A tún ríi pé òun tún súnmọ́ Bàbá ju àwa lọ.
O tiẹ sọ pe ẹmi oun ko gbe e, awa la fi lọkanbalẹ pe ko ṣewu, awa lẹyin ẹ.	Ó tiẹ̀ sọ pé ẹ̀mí òun kò gbé e, àwa la fi lọ́kànbalẹ̀ pé kò ṣéwu, awà lẹ́yìn ẹ̀.
Nigba to di 2015, taa ri ọwọ ti Gani gbe, nitootọ awọn agba Yoruba pe wa jọ, wọn jẹ ka mọ pe ọmọ wa ni igbakeji aarẹ Yẹmi Oṣinbajo, ki lo de taa fun un ni oore-ọfẹ fun gbogbo nnkan taa ba beere fun, awọn yoo fun wa.	Nígbà tó di 2015, táa rí ọwọ́ tí Gàní gbé, nítòótọ́ àwọn àgbà Yorùbá pè wá jọ, wọ́n jẹ́ ká mọ̀ pé ọmọ wa ni igbákejì ààrẹ Yẹmí Òṣínbàjò, kí ló dé táa fún un ní oore-ọ̀fẹ́ fún gbogbo nǹkan táa bá bèèrè fún, àwọn yóò fún wa.
Ki lo wa de to jẹ pe PDP ni Gani Adams maa gba lọ, awa roo pe ẹni ti wọn fa kalẹ nibẹ, ẹni to jẹ aarẹ wọn Fulani ni, igbakeji ẹ Ibo ni, nibo wa ni Yoruba fẹẹ duro le lori.	Kí ló wá dé tó jẹ́ pé PDP ni Gani Adams máa gbà lọ, àwa ròò pé ẹni tí wọ́n fà kalẹ̀ níbẹ̀, ẹni tó jẹ́ ààrẹ wọn Fúlàní ni, igbákejì ẹ̀ Íbò ni, níbo wá ni Yorùbá fẹ́ẹ́ dúró lé lórí.
Awọn agbaagba ni ka fun Ọṣinbajo ni tikẹẹti, awa sọ fun Gani pe Fulani to ni ka tẹle, a ko le ri nnkankan gba, lo ba sọ pe rara ko si nnkan to jọọ, awa rii pe owo to n gba latọdọ wọn lo dii loju.	Àwọn àgbààgbà ní ká fún Ọ̀ṣínbàjo ní tíkẹ́ẹ̀tì, àwa sọ fún Gàní pé Fúlàní tó ní ká tẹ̀lé, a kò le rí nǹkankan gbà, ló bá sọ pé rárá kò sí nǹkan tó jọọ́, àwa rii pé owó tó ń gbà látọ̀dọ̀ wọn ló dii lójú.
Ara idi tawa kan fi piya niyẹn, nitori a rii pe o fẹẹ ta wa ni.	Ara ìdí táwa kan fi píyà nìyẹn, nítorí a ríi pé ó fẹ́ẹ́ tà wá ni.
Nigba taa fẹẹ ri aridaju ọrọ wa, a ni ki Gani ko wa sagbatẹru iwọde ni ọjọ kẹrindinlogun, osu kẹta, ọdun 2015, lati fi satilẹyin fun ipinlẹ Eko.	Nígbà táa fẹ́ẹ́ rí àrídájú ọ̀rọ̀ wa, a ní kí Gàní kó wá sagbátẹrù ìwọ́de ní ọjọ́ kẹrìndínlógún, osù kẹta, ọdún 2015, láti fi sàtìlẹyìn fún ìpínlẹ̀ Èkó.
Awa rii pe gbogbo nnkan taa fẹ fi ṣatilẹyin lọjọ naa ni Gani Adams bajẹ.	Awá ríi pé gbogbo ǹnkan táa fẹ́ fi ṣàtìlẹyìn lọ́jọ́ náà ní Gàní Adams bàjẹ́.
Ohun lo faa tawa kan fi gbe atẹjade kan sita pe awa ko nigbagbọ ninu ẹ mọ titi di akoko yii.	Òhun ló fàá táwa kan fi gbé àtẹ̀jáde kan síta pé àwa kò nígbàgbọ́ nínú ẹ̀ mọ́ títí di àkókò yìí.
A tun ti wa lorukọ taa n jẹ nigba naa, a tun wa pe awọn agbaagba ki wọn pe Gani Adams sakiiyesi, ki a ma baa jẹ ọmọọya awusa.	A tún ti wá lórúkọ táa ń jẹ́ nígbà náà, a tún wá pe àwọn àgbààgbà kí wọ́n pe Gàní Adams sákìíyèsí, kí á má baà jẹ́ ọmọọ̀yá awùsá.
Boya ṣee ṣe ti wọn ba ba a sọrọ ko gbọrọ si wọn lẹnu.	Bóyá ṣeé ṣe tí wọ́n bá bá a sọ̀rọ̀ kó gbọ́rọ̀ sí wọn lẹ́nu.
Gani ni ki wọn fi wa silẹ, a ko ju meloo kan lọ, ti Jonathan ba ti wọle gbogbo wa ni wọn yoo ko satimọle, awa naa wa tẹwọ adura pe ohun ti o fọkan si maa jẹ ko ri bẹ o, maa jẹ ki Jonathan wọle o.	Gàní ní kí wọ́n fi wá sílẹ̀, a kò ju mélòó kan lọ, tí Jonathan bá ti wọlé gbogbo wa ni wọn yóò kó sátìmọ́lé, àwa náà wá tẹ́wọ́ àdúrà pé ohun tí o fọkàn sí máà jẹ́ kó rí bẹ́ ò, máà jẹ́ kí Jonathan wọlé o.
Ọlorun si gba fun wa, ka ni Jonathan lọ wọle, oun gan an ko ni mọ pe 410 ni Gani Adams, ẹnu lo n ta fun Yoruba titi di oni, titi ti Ọlọrun fi ni akoko to, to fi gbe Sunday Igboho dide.	Ọlórun sì gbà fún wa, ká ní Jonathan lọ wọlé, òun gan an kò ní mọ̀ pé 410 ni Gani Adams, ẹnu ló ń tà fún Yorùbá títí di òní, títí tí Ọlọ́run fi ní àkókò tó, tó fi gbé Sunday Ìgbòho díde.
Yoruba meloo lo fun Sunday Igboho lowo, gbogbo eyi to n ṣe owo apo ẹ lo na.	Yorùbá mélòó ló fún Sunday Ìgbòho lówó, gbogbo èyí tó ń ṣe owó àpò ẹ̀ ló ná.
Ẹ beere lọwọ ẹ pe owo to n gba, nibo lo ko si, ki lo fowo naa ṣe.	Ẹ bèèrè lọ́wọ́ ẹ̀ pé owó tó ń gbà, níbo ló ko sí, kí ló fowó náà ṣe.
Gbogbo wa la mọ miliọnu to gba lọwọ Jonathan, a mọ iṣẹ akanṣe to gba, nibo lo ko si.	Gbogbo wa la mọ mílíọ̀nù tó gbà lọ́wọ́ Jonathan, a mọ iṣẹ́ àkànṣe tó gbà, níbo ló ko sí.
Ṣe o n reti pe ki Yoruba foun lowo, ko to mọ pe o yẹ koun ja fun Yoruba.	Ṣé ó ń retí pé kí Yorùba fóun lówó, kó tó mọ̀ pé ó yẹ kóun jà fún Yorùbá.
Ara nnkan taa fi da OPC New Era silẹ niyẹn, gbogbo nnkan ti ko da ti Gani Adams n ṣe to n ba wa loju jẹ lawa ṣe atunṣe ẹ.	Ara nǹkan táa fi dá OPC New Era sílẹ̀ nìyẹn, gbogbo nǹkan tí kò da tí Gani Adams ń ṣe tó ń bà wá lójú jẹ́ làwá ṣe àtúnṣe ẹ̀.
Awọn iṣẹ taa ti ṣe ni OPC New Era	Àwọn iṣẹ́ táa ti ṣe ní OPC New Era
A ti ṣiṣẹ to pọ, ni nnkan bii oṣu kan sẹyin, emi fun ara mii mo lọ si Oke-Ogun lati lọ bawọn sọrọ, inu mi dun pe wọn gbọrọ si mi lẹnu , mo bawọn OPC to wa nibẹ sọrọ lati ṣatilẹyin fun Sunday Igboho.	A ti ṣiṣẹ́ tó pọ̀, ní nǹkan bíi oṣù kan sẹ́yìn, èmi fún ara mii mo lọ sí Òkè-Ògùn láti lọ báwọn sọ̀rọ̀, inú mi dùn pé wọn gbọ́rọ̀ sí mi lẹ́nu , mo báwọn OPC tó wà níbẹ̀ sọ̀rọ̀ láti ṣàtìlẹyìn fún Sunday Ìgbòho.
Ara nnkan to fi jẹ kawọn OPC tu jade nigba to fi lọ si Igangan niyẹn.	Ara nǹkan tó fi jẹ́ káwọn OPC tú jáde nígbà tó fi lọ sí Igàngàn nìyẹn.
Mo gbọ ti wọn ni Gani sọ pe Sunday Igboho ko ni awọn ọmọ kankan lẹyin, ẹni ti ko ba ni eeyan a wa lati fi ṣatilẹyin fun un.	Mo gbọ́ tí wọ́n ní Gàní sọ pé Sunday Ìgbòho kò ní àwọn ọmọ kankan lẹ́yìn, ẹni tí kò bá ní èèyàn a wá láti fi ṣàtìlẹyìn fún un.
Nnkan to yẹ kawa ṣe ta o ṣe, loun ṣe yẹn, a si kọmọ fun un lati satilẹyin fun un.	Nǹkan tó yẹ káwa ṣe tá ò ṣe, lòun ṣe yẹn, a sì kọ́mọ fún un láti sàtìlẹyìn fún un.
Aye ṣi wa fun lati fi tun ọmọluabi ẹ ṣe ko huwa bi ojulowo ọmọ Yoruba.	Àyè ṣì wà fún láti fi tún ọmọlúàbí ẹ̀ ṣe kó hùwà bi ojulówó ọmọ Yorùbá.
Ọrọ to wa nilẹ ti n di itiju fun Gani Adams	Ọ̀rọ̀ tó wà nílẹ̀ ti ń di ìtìjú fún Gàní Adams
Ọrọ to wa nilẹ ti n di itiju fun wọn, awọn naa si ti n wa ọna lati ṣe atunṣe.	Ọ̀rọ̀ tó wà nílẹ̀ ti ń di ìtìjú fún wọn, àwọn náà sì ti ń wá ọ̀nà láti ṣe àtúnṣe.
Mo ri abọ ipade ti wọn ṣe, ti wọn ni kawọn kan maa tako Sunday, kawọn kan si maa tako Rasak Arogundade.	Mo rí àbọ̀ ìpàdé tí wọ́n ṣe, tí wọ́n ní káwọn kan máa tako Sunday, káwọn kan sì máa tako Rasak Arógundádé.
Aarẹ ko yẹ ko ṣe bẹẹ, nigba temi sọ nipa ẹ, ohun to faa lo faa, awọn nnkan to yẹ ki n ti sọ tipẹtipẹ ni , wọn ni ti akoko ọrọ ko ba to, eeyan kii sọ, mo ro pe nnkan to yẹ ko ṣe ni pe ko pe awọn oniroyin, ko sọrọ lori nnkan ti mo sọ, ko sọ iran ẹ,  bo ṣe ni Arigidi.	Ààrẹ kò yẹ kó ṣe bẹ́ẹ̀, nígbà témi sọ nípa ẹ̀, ohun tó fàá ló fàá, àwọn nǹkan tó yẹ kí n ti sọ tipẹ́tipẹ́ ni , wọ́n ní tí àkókò ọ̀rọ̀ kò bá tó, èèyàn kìí sọ, mo rò pé nǹkan tó yẹ kó ṣe ni pé kó pe àwọn oníròyìn, kò sọ̀rọ̀ lórí nǹkan tí mo sọ, kó sọ ìran ẹ̀,  bó ṣe ni Arìgìdì.
Nnkan temi sọ ni pe Aarẹ ọna kakanfo, Gani Adams, iran meji niran ẹ to wa ni Arigidi, Baba baba ẹ to rin wa si Arigidi,ọmọ Nupe ni.	Nǹkan témi sọ ni pé Ààrẹ ọ̀nà kakaǹfò, Gàní Adams, ìran méjì nìran ẹ̀ tó wà ní Arìgìdì, Bàbá bàbá ẹ̀ tó rìn wá sí Arìgìdì,ọmọ Núpé ni.
o niluu to n gbe tẹlẹ, o ṣe aṣemaṣe wa siluu naa ni Ẹpeni, ẹ ẹ lọ sibẹ, ki ẹ lọ beere itan ti mo n sọ yii.	ó nílùú tó ń gbé tẹ́lẹ̀, ó ṣe aṣemáṣe wá sílùú náà ni Ẹpènì, ẹ ẹ lọ síbẹ̀, kí ẹ lọ bèèrè ìtàn tí mo ń sọ yìí.
Wọn wa le kuro nibẹ, ni ọba Zaki Arigidi, ọba ana ni, kii ṣe ọba ijẹta, kii ṣe itan to jin rara, ọba yẹn lo gbaa si agbegbe inu afin ẹ, ẹni to ba si n gbe bẹ ẹru ọba ni.	Wọ́n wá le kúrò níbẹ̀, ni ọba Zaki Arìgìdì, ọba àná ni, kìí ṣe ọba ìjẹta, kìí ṣe ìtàn tó jìn rárá, ọba yẹn ló gbàá sí àgbègbè inú àfin ẹ̀, ẹni tó bá sì ń gbé bẹ̀ ẹrú ọba ni.
Oun lo fẹ ọmọ ilu Arigidi fun Adamu, ni Adamu yẹn fi bi Lamidi, Lamidi wa bi Adamu.	Òun ló fẹ́ ọmọ ìlú Arìgìdì fún Àdàmú, ni Àdàmú yẹn fi bí Làmídì, Làmídì wá bí Àdàmú.
Ko ju bẹẹ lọ.	Kò jù bẹ́ẹ̀ lọ.
To ba jẹ pe irọ ni ko sọrọ sita.	Tó bá jẹ́ pé irọ́ ni kó sọ̀rọ̀ síta.
Awọn agbaagba ti ni ki n sinmi ki n ma sọrọ lori ẹ mọ, emi naa o si fẹẹ sọ nnkankan mọ, nitori ọrọ pọ lori ẹ rẹpẹtẹ.	Àwọn àgbààgbà ti ní kí ń sinmi ki ń má sọ̀rọ̀ lórí ẹ̀ mọ́, èmi náà ò sì fẹ́ẹ́ sọ nǹkankan mọ́, nítorí ọ̀rọ́ pọ̀ lórí ẹ̀ rẹpẹtẹ.
Nitori toun ba roo pe oun le ba eeyan jẹ, ọmọ Isi-Ekiti ni emi, mo mọ ilu Baba ati iya mi.	Nítorí tóun bá ròò pé òun le ba èèyàn jẹ́, ọmọ Ìsì-Èkìtì ni èmi, mo mọ ìlú Bàbá àti ìyá mi.
Ni Arigidi, ajeji lo n joye ọtunba nibẹ, ko tun lọ beere.	Ní Arìgìdì, àjèjì ló ń joyè ọ̀túnba níbẹ̀, ko tún lọ béèrè.
AWORAN: Ẹ wo oku awọn agbẹ tawọn Boko Haram dunbu nilẹ Hausa	ÀWÒRÁN: Ẹ wo òkú àwọn àgbẹ̀ táwọn Boko Haram dúnbú nílẹ̀ Hausa
Gomina ipinlẹ Borno, Ọjọgbọn Babagana Zulum, ti darapọ mọ awọn eeyan abule Zabarmari, nibi ti awọn janduku afẹmiṣofo ti wọn n pe ni Boko Haram ti pa awọn agbẹ marundinlaaadota lẹẹkan ṣoṣo.	Gómìnà ìpínlẹ̀ Borno, Ọ̀jọ̀gbọ́n Babagana Zulum, ti darapọ̀ mọ́ àwọn èèyàn abúlé Zabarmari, níbi tí àwọn jàndùkú afẹ̀míṣòfò tí wọ́n ń pè ní Boko Haram ti pa àwọn àgbẹ̀ márùndínláàádóta lẹ́ẹ̀kan ṣoṣo.
Irọlẹ Satide ana ni iroyin gbilẹ kaakiri orilẹ-ede yii pe awọn afẹmiṣofo Boko Haram tun gbinaya ti wọn si dunbu awọn agbẹ ti wọn ba loko Zabarmari.	Ìrọ̀lẹ́ Sátidé àná ni ìròyìn gbilẹ̀ káàkiri orílẹ̀-èdè yìí pé àwọn afẹ̀míṣòfò Boko Haram tún gbináya tí wọ́n sì dúnbú àwọn àgbẹ̀ tí wọ́n bá lóko Zabarmari.
Oni ni gomina ṣaaju awọn mọlẹbi ati eeyan ilu naa lati ṣeto isinku wọn.	Òní ni gómìnà ṣáájú àwọn mọ̀lẹ́bí àti èèyàn ìlú náà láti ṣètò ìsìnkú wọn.
Awọn eeyan mẹrinlelogoji ti wọn ri oku wọn ni wọn sin, wọn ko ti i gbe awọn oku yooku lọọ sin, bi a ti n kọ iroyin yii.	Àwọn èèyàn mẹ́rìnlélógójì tí wọ́n rí òkú wọn ni wọ́n sin, wọ́n kò tí ì gbé àwọn òkú yóòkù lọọ sin, bí a ti ń kọ ìròyìn yìí.
Gomina ti ba awọn mọlẹbi ati eeyan ilu naa kẹdun.	Gómìnà ti bá àwọn mọ̀lẹ́bí àti èèyàn ìlú náà kẹ́dùn.
Niyi wọ gau!	Níyì wọ gàù!
Aloku kọndọọmu ati pata obinrin ni wọn ba lọwọ ẹ	Àlòkù kọ́ńdọ́ọ̀mù àti pátá obìnrin ni wọ́n bá lọ́wọ́ ẹ̀
Ọwọ awọn ọlọpaa ti tẹ ọmọọdun mẹrindinlogun kan, Adeniyi Muhammed lorukọ rẹ, pata awọn obinrin ati aloku kọndọọmu ni wọn ba lọwọ ẹ.	Ọwọ́ àwọn ọlọ́pàá ti tẹ ọmọọdún mẹ́rìndínlógún kan, Adéníyì Muhammed lorúkọ rẹ̀, pátá àwọn obìnrin àti àlòkù kọ́ńdọ́ọ̀mù ni wọ́n bá lọ́wọ́ ẹ̀.
Abimbọla Oyeyẹmi, agbẹnusọ ileeṣẹ ọlọpaa niipinlẹ Ogun lo fọrọ naa to Aṣejere leti lọjọ Satide.	Abímbọ́lá Oyèyẹ́mi, agbẹnusọ iléeṣẹ́ ọlọ́pàá níìpínlẹ̀ Ògùn ló fọ̀rọ̀ náà tó Àṣejèrè létí lọ́jọ́ Sátidé.
Ọmọbinrin kan torukẹ rẹ n jẹ Amudalat Ọpalẹyẹ, to n gbe ni agbegbe Kano niluu Ayetoro lo fọrọ naa to awọn ọlọpaa leti pe; ni nnkan bii aago mẹfa aarọ ọjọ kejidinlogun, oṣu yii ni Adeniyi yọ kẹlẹkẹlẹ wọnu yara oun, bo ti fẹẹ jade lọwọ awọn tẹ ẹ.	Ọmọbìnrin kan tórúkẹ rẹ̀ ń jẹ́ Amudalat Ọ̀pálẹ́yẹ, tó ń gbé ní àgbègbè Kánò nílùú Ayétòrò ló fọ̀rọ̀ náà tó àwọn ọlọ́pàá létí pé; ní nǹkan bíi aago mẹ́fà àárọ̀ ọjọ́ kejìdínlógún, oṣù yìí ni Adéníyì yọ́ kẹ́lẹ́kẹ́lẹ́ wọnú yàrá òun, bó ti fẹ́ẹ́ jáde lọ́wọ́ àwọn tẹ̀ ẹ́.
Ninu iwadii ni wọn ti tun ba awọn pata obinrin pẹlu aloku kọndọọmu lọwọ rẹ, n lawọn ọlọpaa ba mu u sipamọ.	Nínú ìwádìí ni wọ́n ti tún bá àwọn pátá obìnrin pẹ̀lú àlòkù kọ́ńdọ́ọ̀mù lọ́wọ́ rẹ̀, n làwọn ọlọ́pàá bá mú u sípamọ́.
O ti jẹwọ pe loootọ ni, Niyi lẹnikan lo ran oun lati lọọ wa pata obinrin wa.	Ó ti jẹ́wọ́ pé lóòótọ́ ni, Níyì lẹ́nìkan ló rán òun láti lọọ wá pátá obìnrin wá.
Awọn ọlọpaa ti n wa onitọhun bayii.	Àwọn ọlọ́pàá ti ń wá onítọ̀hún báyìí.
Ninu wahala June 12 niyawo mi bimọ si  Sanwo-Olu	Nínú wàhálà June 12 nìyàwó mí bímọ sí – Sanwó-Olú
Gomina Babajide Sanwo-Olu sọ pe ninu wahala June 12 to waye lọdun 1994 niyawo oun, Dokita Ibijọke Sanwo-Olu bimọ si.	Gómìnà Babájídé Sanwó́-Olú sọ pé nínú wàhálà June 12 tó wáyé lọ́dún 1994 nìyàwó òun, Dókítà Ìbíjọké Sanwó-Olú bímọ sí.
O ni lasiko tawọn ajijagbara n ja ija naa lọwọ niyawo oun bẹrẹ si i rọbi.	Ó ní lásìkò táwọn ajìjàgbara ń ja ìjà náà lọ́wọ́ nìyàwó òun bẹ̀rẹ̀ sí í rọbí.
Ninu eto kan ti wọn ṣe lati sami ayẹyẹ June 12, eyi to waye lori ẹrọ ayelujara, ti wọn pe ni ipade pẹlu awọn ọdọ lori ijọba dẹmọkiresi ni Ọgbẹni Dayọ Israel ṣe atọkun rẹ.	Nínú ètò kan tí wọ́n ṣe láti sàmì ayẹyẹ June 12, èyí tó wáyé lórí ẹ̀rọ ayélujára, tí wọń pè ní ìpàdé pẹ̀lú àwọn ọ̀dọ́ lórí ìjọba dẹ̀mọ́kírésì ni Ọ̀gbẹ́ni Dayọ̀ Israel ṣe atọ́kùn rẹ̀.
Ọpọ awọn eeyan ni wọn pe lati kopa lori eto yii, bẹẹ ni wọn pe awọn to laamilaaka lati ba awọn ọdọ sọrọ lori ẹrọ ayelujara naa.	Ọ̀pọ̀ àwọn èèyàn ni wọ́n pè láti kópa lórí ètò yìí, bẹ́ẹ̀ ni wọ́n pè àwọn tó lààmìlaaka láti bá àwọn ọ̀dọ́ sọ̀rọ̀ lórí ẹ̀rọ ayélujára náà.
Nigba to n sọrọ tiẹ, Sanwo-Olu ni, manigbagbe ni June 12 jẹ soun, nitori bi awọn ajijangbara ṣe n gbiyanju lati ja fẹtọọ June 12 lasiko naa lọdun 1994, toun si wa ninu wọn, asiko naa niyawo oun n rọbi lọwọ lati bi akọbi, tawọn pe orukọ rẹ ni Moshoodat.	Nígbà tó ń sọ̀rọ̀ tiẹ̀, Sanwó-Olú ní, mánigbàgbé ni June 12 jẹ́ sóun, nítorí bí àwọn ajìjàngbara ṣe ń gbìyànjú láti jà fẹ́tọ̀ọ́ June 12 lásìkò náà lọ́dún 1994, tóun sì wà nínú wọn, àsìkò náà nìyàwó òun ń rọbí lọ́wọ́ láti bí àkọ́bí, táwọn pé orúkọ rẹ̀ ní Moshoodat.
O ni idi tawọn fi pe orukọ ọmọ naa ni Moshoodat, o ni kani ọkunrin lọmọ naa ni, awọn iba pe e ni Moshood, ṣugbọn tori pe o jẹ obinrin lawọn ṣe pe e bẹẹ.	Ó ní ìdí táwọn fi pe orúkọ ọmọ náà ní Moshoodat, ó ní kání ọkùnrin lọmọ náà ni, àwọn ìbá pè é ní Moshood, ṣùgbọ́n torí pé ó jẹ́ obìnrin làwọn ṣe pè é bẹ́ẹ̀.
O ni, ijọba oun ti ṣetan lati duro ti awọn alailagbara niluu, o ni nitori awọn to ku diẹ fun lawọn ṣetan ati duro fun niipinlẹ Eko.	Ó ní, ìjọba òun ti ṣetán láti dúró ti àwọn aláìlágbára nílùú, ó ní nítorí àwọn tó kù díẹ̀ fún làwọn ṣetán àti dúró fún níìpínlẹ̀ Èkó.
Nitori atunṣe oju ọna Mile 12, awọn ọlọja ati onimọto ṣepade pẹlu ijọba	Nítorí àtúnṣe ojú ọ̀nà Mile 12, àwọn ọlọ́jà àti onímọ́tò ṣèpàdé pẹ̀lú ìjọba
Awọn adari ọja ni Mile 12 ti ṣepade pọ pẹlu ileeṣẹ to n ri si ọrọ iṣẹ ode niipinlẹ Eko lori atunṣe iṣẹ oju ọna Mile 12.	Àwọn adarí ọjà ní Mile 12 ti ṣèpàdé pọ̀ pẹ̀lú iléeṣẹ́ tó ń rí sí ọ̀rọ̀ iṣẹ́ òde níìpínlẹ̀ Èkó lórí àtúnṣe iṣẹ́ ojú ọ̀nà Mile 12.
Iroyin to n tẹ wa lọwọ fihan pe, ijọba ti ṣetan ati bẹrẹ atunṣe iṣẹ oju ọna naa, ọjọ Aje, Mọnde yii la si gbọ pe agbaṣẹṣe maa bẹrẹ iṣẹ naa.	Ìròyìn tó ń tẹ̀ wá lọ́wọ́ fihàn pé, ìjọba ti ṣetán àti bẹ̀rẹ̀ àtúnṣe iṣẹ́ ojú ọ̀nà náà, ọjọ́ Ajé, Mọ́ńdè yìí la sì gbọ́ pé agbaṣẹ́ṣe máa bẹ̀rẹ̀ iṣẹ́ náà.
Lara awọn to wa nibi ipade ọhun ni aṣoju iyalọja Mile 12; Alaaja Iyabọ Ahmed, Yeye Dupẹ Ojo ati adari ẹgbẹ awọn onimọto.	Lára àwọn tó wà níbi ìpàdé ọ̀hún ni aṣojú ìyálọ́jà Mile 12; Àlàájà Ìyábọ̀ Ahmed, Yèyé Dúpẹ́ Òjó àti adarí ẹgbẹ́ àwọn onímọ́tò.
Ninu atẹjade kan to tẹ Aṣejere lọwọ lalẹ ọjọ Ẹti, Fraide, ipade naa waye pẹlu olugbaninimọran fun gomina lori ọrọ iṣẹ ode, Arabinrin Aramide Adeyọye.	Nínú àtẹ̀jáde kan tó tẹ Àṣejèrè lọ́wọ́ lálẹ́ ọjọ́ Ẹtì, Fráìde, ìpàdé náà wáyé pẹ̀lú olùgbaninímọ̀ràn fún gómìnà lórí ọ̀rọ̀ iṣẹ́ òde, Arábìnrin Arámídé Adéyọyè.
Obinrin naa ni ijọba Gomina Babajide Sanwo-Olu gbe igbesẹ naa lati wa ojuutu si sunkẹrẹ-fakẹrẹ tawọn eeyan n ri lati Ikorodu si Eko, paapaa ni agbegbe Mile 12.	Obìnrin náà ní ìjọba Gómìnà Babájídé Sanwó-Olú gbé ìgbésẹ̀ náà láti wá ojúùtú sí súnkẹrẹ-fàkẹrẹ táwọn èèyàn ń rí láti Ìkòròdú sí Èkó, pàápàá ní àgbègbè Mile 12.
Bakan naa lo ṣalaye pe eto maa too jade lori bi awọn eeyan yoo ṣe maa gba oju ọna naa lojoojumọ, lọna ti yoo fi mu ki sunkẹrẹ-fakẹrẹ dinku.	Bákan náà ló ṣàlàyé pé ètò máa tóó jáde lórí bí àwọn èèyàn yóò ṣe máa gba ojú ọ̀nà náà lójoojúmọ́, lọ́nà tí yóò fi mú kí súnkẹrẹ-fàkẹrẹ dínkù.
Adeyọye ni, ijọba ti ṣeto awọn ọna mi in tawọn onimọto tun le gba yatọ si oju ọna Mile 12, laaarọ ati lalẹ, ki iṣẹ naa le tete pari.	Adéyọyè ní, ìjọba ti ṣètò àwọn ọ̀nà mí ìn táwọn onímọ́tò tún le gbà yàtọ̀ sí ojú ọ̀nà Mile 12, láàárọ̀ àti lálẹ́, kì iṣẹ́ náà le tètè parí.
Nigba to n ba oniroyin wa sọrọ, Iyalọja Mile 12, Alaaja Iyabo Ahmed ṣalaye pe, ọjọ Mọnde to n bọ yii lawọn maa da oṣiṣẹ ọja sigbooro lati ran awọn kọngila lọwọ lori lilọ-bibọ ọkọ loju ọna naa.	Nígbà tó ń bá oníròyìn wa sọ̀rọ̀, Ìyálọ́jà Mile 12, Àlàájà Ìyabò Ahmed ṣàlàyé pé, ọjọ́ Mọ́ńdè tó ń bọ̀ yìí làwọn máa da òṣìṣẹ́ ọjà sígbooro láti ran àwọn kọngílá lọ́wọ́ lórí lílọ-bíbọ̀ ọkọ̀ lójú ọ̀nà náà.
Biliọnu mẹjọ naira la tọju ninu owo awọn oṣiṣẹ-fẹyinti  Pọnnle	Bílíọ̀nù mẹ́jọ náírà la tọ́jú nínú owó àwọn òṣìṣẹ́-fẹ̀yìntì – Pọ́nnlé
Owo tiye rẹ le diẹ ni biliọnu mẹjọ naira nijọba ipinlẹ Eko ti fi pamọ, ninu owo ti wọn n san fun awọn oṣiṣẹ-fẹyinti.	Owó tíye rẹ̀ lé díẹ̀ ní bílíọ̀nù mẹ́jọ̀ náírà nìjọba ìpínlẹ̀ Èkó ti fi pamọ́, nínú owó tí wọ́n ń san fún àwọn òṣìṣẹ́-fẹ̀yìntì.
Owo ọhun la gbọ pe wọn n san fun awọn oṣiṣẹ-fẹyinti ti ko sorukọ wọn ninu iwe akọsilẹ ijọba.	Owó ọ̀hun la gbọ́ pé wọ́n ń san fún àwọn òṣìṣẹ́-fẹ̀yìntì tí kò sórúkọ wọn nínú ìwé àkọsílẹ̀ ìjọba.
Kọmiṣanna to n ṣakooso ọrọ awọn oṣiṣẹ ati oṣiṣẹ-fẹyinti, Arabinrin Ajibọla Pọnnle lo sọrọ naa di mimọ lasiko to n ba awọn oniroyin sọrọ lati jabọ iṣẹ ti ijọba Gomina Babajide Sanwo-Olu ṣe laarin ọdun kan.	Kọmíṣánnà tó ń ṣàkóóso ọ̀rọ̀ àwọn òṣìṣẹ́ àti òṣìṣẹ́-fẹ̀yìntì, Arábìnrin Ajíbọ́lá Pọ́nnlé ló sọ̀rọ̀ náà di mímọ̀ lásìkò tó ń bá àwọn oníròyìn sọ̀rọ̀ láti jábọ̀ iṣẹ́ tí ìjọba Gómìnà Babájídé Sanwó-Olú ṣe láàrín ọdún kan.
Obinrin naa ṣalaye pe, iwadii tileeṣẹ oun ṣe fihan pe ko si orukọ awọn oṣiṣẹ-fẹyinti kan ninu iwe akọsilẹ ijọba, bẹẹ ijọba n sanwo ọhun fun ẹni ti wọn ko ri.	Obìnrin náà ṣàlàyé pé, ìwádìí tíléeṣẹ́ òun ṣe fihàn pé kò sí orúkọ àwọn òṣìṣẹ́-fẹ̀yìntì kan nínú ìwé àkọsílẹ̀ ìjọba, bẹ́ẹ̀ ìjọba ń sanwó ọ̀hún fún ẹni tí wọn kò rí.
Eyi lo mu ki ileeṣẹ naa ṣayẹwo fun gbogbo awọn ti wọn n sanwo fun.	Èyí ló mú kí iléeṣẹ́ náà ṣàyẹ̀wò fún gbogbo àwọn tí wọ́n ń sanwó fún.
Pọnnle tun ni, lẹyin tawọn ṣe ayẹwo naa tan, laarin oṣu kẹwaa si oṣu kejila ọdun to kọja yii, owo tiye rẹ to biliọnu mẹjọ lawọn fi pamọ si akanti ijọba.	Pọ́nnlé tún ní, lẹ́yìn táwọn ṣe àyẹ̀wò náà tán, láàrin oṣù kẹwàá sí oṣù kejìlá ọdún tó kọjá yìí, owó tíye rẹ̀ tó bílíọ̀nù mẹ́jọ làwọ́n fi pamọ́ sí àkáǹtì ìjọba.
Bakan naa lo tun sọ pe owo tiye rẹ to biliọnu meji naira nijọba ti san owo ifẹyinti fun laarin oṣu karun un ọdun 2019 si oṣu kẹrin ọdun yii.	Bákan náà ló tún sọ pé owó tíye rẹ̀ tó bílíọ̀nù méjì náírà nìjọba ti san owó ìfẹ̀yìntì fún láàrín oṣù karùn ún ọdún 2019 sí oṣù kẹrin ọdún yìí.
Awọn mọlẹbi bu sẹkun nibi isinku Jakande	Àwọn mọ̀lẹ́bí bú sẹ́kún níbi ìsìnkú Jákàńdè
Deji Jakande, ọkan ninu awọn ọmọ Oloogbe Alaaji Lateef Kayọde Jakande pẹlu ọpọ awọn mọlẹbi ti wọn wa nibi isinku baba naa to waye ni Ikoyi nirọlẹ oni, ni wọn bu sẹkun nigba ti wọn n gbe baba kekere wọnu koto ni itẹ oku to wa ni Eko.	Dèjì Jákàńdè, ọ̀kan nínú àwọn ọmọ Olóògbé Àlàájì Lateef Káyọ̀dé Jákàńdè pẹ̀lú ọ̀pọ̀ àwọn mọ̀lẹ́bí tí wọ́n wà níbi ìsìnkú bàbá náà tó wáyé ní Ìkòyí nírọ̀lẹ́ òní, ni wọ́n bú sẹ́kún nígbà tí wọ́n ń gbé bàbá kékeré wọnú kòtò ní itẹ́ òkú tó wà ní Èkó.
Gomina Babajide Sanwo-Olu, pẹlu igbakeji rẹ; Ọbafẹmi Hamzat pẹlu awọn oloṣelu nla nla ni wọn wa nibi isinku naa.	Gómìnà Babájídé Sanwó-Olú, pẹ̀lú igbákejì rẹ̀; Ọbáfẹ́mi Hamzat pẹ̀lú àwọn olóṣèlú ńlá ńlá ni wọ́n wà níbi ìsìnkú náà.
Imaamu agba ilu Eko, Sheik Abou Nolla lo ṣeto adura ti wọn ṣe nibi isinku naa, bẹẹ naa ni Olowo Eko, Ọba Rilwanu Akiolu I, fi ọpa aṣẹ ranṣẹ, gẹgẹ bii aṣẹ ilẹ Yoruba.	Ìmáàmù àgbà ìlú Èko, Sheik Abou Nolla ló ṣètò àdúrà tí wọ́n ṣe níbi ìsìnkú náà, bẹ́ẹ̀ náà ni Olówó Èkó, Ọba Rilwanu Akiolú I, fi ọ̀pá àṣẹ ránṣẹ́, gẹ́gẹ́ bíi àṣẹ ilẹ̀ Yorùbá.
Ni nnkan bii aago marun-un kọja iṣẹju mẹtalelogun ni wọn gbe Jakande wọnu koto.	Ní nǹkan bíi aago márùn-ún kọjá ìṣẹ́jú mẹ́tàlélógún ni wọ́n gbé Jákàńdè wọnú kòtò.
Ẹ pada sẹnu iṣẹ yin, Buhari ba awọn ọmọ Naijiria sọrọ	Ẹ padà sẹ́nu iṣẹ́ yin, Buhari bá àwọn ọmọ Nàíjíríà sọ̀rọ̀
Aarẹ Muhammadu Buhari ti sọ fawọn eeyan orilẹ-ede yii pe ki wọn pada sẹnu iṣẹ wọn, nitori pe eto aabo to peye ti wa fun wọn.	Ààrẹ Muhammadu Buhari ti sọ fáwọn èèyàn orílẹ̀-èdè yìí pé kí wọ́n padà sẹ́nu iṣẹ́ wọn, nítorí pé ètò ààbò tó péye ti wà fún wọn.
O sọrọ yii lalẹ Tọsde, nigba to n ba awọn ọmọ orilẹ-ede Naijiria sọrọ nipa rogbodiyan to n ṣẹlẹ kaakiri ilẹ Yoruba atawọn apa ibi kan.	Ó sọ̀rọ̀ yìí lálẹ́ Tọ́sde, nígbà tó ń bá àwọn ọmọ orílẹ̀-èdè Nàíjíríà sọ̀rọ̀ nípa rògbòdìyàn tó ń ṣẹlẹ̀ káàkiri ilẹ̀ Yorùbá àtàwọn apá ibì kan.
Bẹẹ o ba gbagbe, lati ọjọ Sannde ni awọn janduku ti ja ifẹhonu awọn ọdọ ti wọn n ṣewode tako awọn ọlọpaa SARS, gba ti wọn si n lo anfaani naa lati ja awọn eeyan lole, ti wọn si tun n fipa ba awọn obinrin sun.	Bẹ́ẹ́ ò bá gbàgbé, láti ọjọ́ Sánńdè ní àwọn jàndùkú ti já ìfẹ̀hónú àwọn ọ̀dọ́ tí wọ́n ń ṣèwóde tako àwọn ọlọ́pàá SARS, gbà tí wọ́n sì ń lo ànfààní náà láti ja àwọn èèyàn lólè, tí wọ́n sì tún ń fipá bá àwọn obìnrin sùn.
Eyi lo mu ki awọn ijọba ipinlẹ kan kede konile-o-gbele, ṣugbọn sibẹ naa, ṣe lawọn janduku n lọ kaakiri lati ja awọn eeyan lole, ti wọn n dana sunle ati dukia ijọba atawọn ati araalu.	Èyí ló mú kí àwọn ìjọba ìpínlẹ̀ kan kéde kónílé-ó-gbélé, ṣùgbọ́n síbẹ̀ náà, ṣe làwọn jàndùkú ń lọ káàkiri láti ja àwọn èèyàn lólè, tí wọ́n ń dáná sunlé àti dúkìá ìjọba àtàwọn àti aráàlú.
Ọpọ lo ti ro pe ọrọ Aarẹ Buhari maa tu awọn eeyan lara, bẹẹ lo si maa mu ireti wa, ṣugbọn ọkunrin naa ko sọ ohun to pọ, ju pe kawọn eeyan pada sẹnu iṣẹ wọn, nitori eto aabo ti wa fun wọn.	Ọ̀pọ̀ ló ti rò pé ọ̀rọ̀ Ààrẹ Buhari máa tu àwọn èèyàn lára, bẹ́ẹ̀ ló sì máa mú ìrètí wá, ṣùgbọ́n ọkùnrin náà kò sọ ohun tó pọ̀, ju pé káwọn èèyàn padà sẹ́nu iṣẹ́ wọn, nítorí ètò ààbò ti wà fún wọn.
Bakan naa lo tun ni kawọn ọdọ ma ṣe ri idahun ti wọn ri gba gẹgẹ bi iwa ojo rara lori ọrọ igbogun ti ọlọpaa SARS, bẹẹ lo si tun ba awọn eeyan ti wọn padanu ẹmi wọn kẹdun, paapaa awọn agbofinro.	Bákan náà ló tún ní káwọn ọ̀dọ́ má ṣe rí ìdáhùn tí wọ́n rí gbà gẹ́gẹ́ bí ìwà ojo rárá lórí ọ̀rọ̀ ìgbógun ti ọlọ́pàá SARS, bẹ́ẹ̀ ló sì tún bá àwọn èèyán tí wọ́n pàdánù ẹ̀mi wọn kẹ́dùn, pàápàá àwọn agbófinró.
Awọn gomina fofin de awọn Fulani daran-daran nilẹ Yoruba	Àwọn gómìnà fòfin de àwọn Fúlàní daran-daran nílẹ̀ Yorùbá
Awọn gomina ilẹ Yoruba ti fẹnu ko pe fifi maalu jẹ oko lalẹ tabi loru ti di eewọ kaakiri awọn ipinlẹ to wa nilẹ Yoruba gẹgẹ bi Arakunrin Rotimi Akeredolu ṣe ṣofin ẹ.	Àwọn gómìnà ilẹ̀ Yorùbá ti fẹnu kò pé fífi màálù jẹ oko lálẹ́ tàbí lóru ti di èèwọ̀ káàkiri àwọn ìpínlẹ̀ tó wà nílẹ̀ Yorùbá gẹ́gẹ́ bí Arákùnrin Rótìmí Akérédolú ṣe ṣòfin ẹ.
Nibi ipade ti wọn ṣe pẹlu ẹgbẹ awọn fulani daran-daran niluu Akurẹ, lOndo, ni wọn sọrọ yii lanaa.	Níbi ìpàdé tí wọ́n ṣe pẹ̀lú ẹgbẹ́ àwọn fúlàní daran-daran nílùù Àkúrẹ́, l’Óǹdó, ni wọ́n sọ̀rọ̀ yìí lánàá.
Alaga awọn gomina nilẹ wa, Ọmọwe Kayọde Fayẹmi, lo dari ipade naa.	Alága àwọn gómìnà nílẹ̀ wa, Ọ̀mọ̀wé Káyọ̀dé Fáyẹmí, ló darí ìpàdé náà.
O ti wa deewọ ni gbogbo ilẹ Yoruba fun awọn Fulani daran daran lati maa da maalu lalẹ tabi loru.	Ó ti wá dèèwọ̀ ní gbogbo ilẹ́ Yorùbá fún àwọn Fúlàní daran daran láti máa da màálù lálẹ́ tàbí lóru.
Bakan naa ni wọn ṣofin pe awọn Fulani darandaran to ba wa ni ipinlẹ kọọkan gbọdọ forukọ silẹ lọdọ ijọba ipinlẹ ti wọn ba wa.	Bákan náà ni wọ́n ṣòfin pé àwọn Fúlàní darandaran tó bá wà ní ìpínlẹ̀ kọ̀ọ̀kan gbọdọ̀ forúkọ sílẹ̀ lọ́dọ̀ ìjọba ìpínlẹ̀ tí wọ́n bá wá.
Yatọ si eyi, wọn tun fofin de awọn Fulani daran daran yii pe wọn ko gbọdọ maa lo awọn ọmọ keekeke ti wọn ko ti i dagba lati maa da ẹran kiri.	Yàtọ̀ sí èyí, wọ́n tún fòfin de àwọn Fúlàní daran daran yìí pé wọn kò gbọdọ̀ máa lo àwọn ọmọ kéèkèké tí wọn kò tí ì dàgbà láti máa da ẹran kiri.
O si di eewọ fun ẹnikẹni ninu awọn daran daran yii lati wọ igbo ọba lọna ti ko ba ofin mu.	Ó́ sì di èèwọ̀ fún ẹnikẹ́ni nínú àwọn daran daran yìí láti wọ igbó ọba lọ́nà tí kò bá òfin mu.
Ninu ipade naa ni won tun ti fẹnuko pe ko ni i si aaye fun awọn awọn Fulani daran daran lati maa da ẹran kaakiri ibi to ba wu wọn, nitori igbesẹ bẹẹ le da wahala silẹ laarin awọn ati awọn agbẹ.	Nínú ìpàdé náà ni wón tún ti fẹnukò pé kò ní í sí ààyè fún àwọn àwọn Fúlàní daran daran láti máa da ẹran káàkiri ibi tó bá wù wọ́n, nítorí ìgbésẹ̀ bẹ́ẹ̀ le dá wàhálà sílẹ̀ láàrin àwọn àti àwọn àgbẹ̀.
Lara ohun ti wọn tun fẹnu ko le lori ni mimu eto aabo dan-in-dan-in nipa lilo awọn ọna mi-in fun eto aabo lati ran ijọba lọwọ.	Lára ohun tí wọ́n tún fẹnu kò lé lórí ni mímú ètò ààbò dan-in-dan-in nípa lílo àwọn ọ̀nà mí-ìn fún ètò ààbò láti ran ìjọba lọ́wọ́.
Gomina Kayode Fayẹmi ti ipinlẹ Ekiti sọ pe ko si ẹnikẹni to le awọn daran daran yii, nitori ọpọ wọn lo ti pẹ nilẹ Yoruba daadaa, awọn to n jẹ kiri inu igbo to n hu iwa ọdaran ni awọn ko fẹ niluu mọ.	Gómìnà Káyòdé Fáyẹmí tí ìpínlẹ̀ Èkìtì sọ pé kò sí ẹnikẹ́ni tó lé àwọn daran daran yìí, nítorí ọ̀pọ̀ wọn ló ti pẹ́ nílẹ̀ Yorùbá dáadáa, àwọn tó ń jẹ kiri inú igbó tó ń hu ìwà ọ̀daràn ni àwọn kò fẹ́ nílùú mọ́.
AWORAN: Sanwo-Olu ba awọn to n ṣewọde #ENDSARS sọrọ	ÀWÒRÁN: Sanwó-Olú bá àwọn tó ń ṣèwọ́de #ENDSARS sọ̀rọ̀
Buhari ṣọjọọbi ni Daura, Tinubu atawọn eeyan nla kan saara si i	Buhari ṣọjọ́ọ̀bí ní Daura, Tinúbú àtàwọn èèyàn ńlá kan sáárá sí i
Aṣiwaju Bọla Tinubu, aṣaaju ẹgbẹ oṣelu APC nilẹ wa ti ranṣẹ ikini si Aarẹ Muhamaadu Buhari, fun ti ayẹyẹ ọjọọbi ọdun kejidinlọgọrun,78, ti ọkunrin naa pe.	Aṣíwájú Bọ́lá Tinúbú, aṣáájú ẹgbẹ́ òṣèlu APC nílẹ̀ wa ti ránṣẹ́ ìkíni sí Ààrẹ Muhamaadu Buhari, fún ti ayẹyẹ ọjọ́ọ̀bí ọdún kejìdínlọ́gọ̀rùń,78, tí ọkùnrin náà pè.
Ilu Daura niipinlẹ Katsina ni Buhari wa bayii, ibẹ lo ti lọọ ṣe isinmi ranpẹ, ibẹ naa ni ayẹyẹ ọhun ti ba a, ibẹ lo si ti n gba ikini tawọn eeyan fi ranṣẹ si i.	Ìlú Daura níìpínlẹ̀ Katsina ní Buhari wà báyìí, ibẹ̀ ló ti lọọ ṣe ìsinmi ránpẹ́, ibẹ̀ náà ni ayẹyẹ ọ̀hún ti bá a, ibẹ̀ ló sì ti ń gba ìkíni táwọn èèyàn fi ránṣẹ́ sí i.
Lara awọn to ti ranṣẹ ikini ọhun ni Tinubu.	Lára àwọn tó ti ránṣẹ́ ìkíni ọ̀hún ní Tinúbú.
Ninu ikini to fi ranṣẹ lo ti sọ pe ero to daa ni Buhari ni forilẹ-ede Naijiria, o ni; oun gba pe ohun ti (Aarẹ)ni lọkan ni lati gbe orilẹ-ede yii lọ sibi giga, oun si ṣetan atilẹyin fun un.	Nínú ìkíni tó fi ránṣẹ́ ló ti sọ pé èrò tó daa ni Buhari ní f’órílẹ̀-èdè Nàíjíríà, ó ní; òun gbà pé ohun tí (Ààrẹ)ní lọ́kàn ni láti gbé orílẹ̀-èdè yìí lọ́ síbi gíga, òuń sì ṣetán àtìlẹyìn fún un.
Bakan naa ni Aarẹ Goodluck Jonathan naa ki aarẹ ku oriire fun ti ọjọọbi naa.	Bákan náà ní Ààrẹ Goodluck Jonathan náà kí ààrẹ kú oríire fún ti ọjọ́ọ̀bí náà.
Fẹmi Adeṣina, to jẹ ọmọọṣẹ Aarẹ naa ti ranṣẹ ikini si i, bẹẹ lo si tun sọ ọpọ nnkan tawọn eeyan ko mọ nipa Aarẹ Buhari.	Fẹ́mi Adéṣínà, tó jẹ́ ọmọọṣẹ́ Ààrẹ náà ti ránṣẹ́ ìkíni sí i, bẹ́ẹ̀ ló sì tún sọ ọ̀pọ̀ nǹkan táwọn èèyàn kò mọ̀ nípa Ààrẹ Buhari.
Iwe ti mo ka lo gbe iṣẹ Iyalaje Records de ibi to de lonii  Ọmọ Iyalaje Records	Ìwé tí mó kà ló gbé iṣẹ́ Ìyálájé Records dé ibi tó dé lónìí – Ọmọ Ìyálájé Records
Arabinrin Adeyẹmi Ọpẹyẹmi ni ọmọ Iyalaje Records, ti wọn n ta kasẹẹti lọja Oṣodi, lEkoo.	Arábìnrin Adéyẹmí Ọpẹ́yẹmí ni ọmọ Ìyálájé Records, tí wọn ń ta kásẹ́ẹ̀tì lọ́jà Oṣòdì, l’Ékòó.
Ileeṣẹ yii lo n ta gbogbo awọn awo-orin Wasiu, Malaika ati bẹẹ bẹẹ lọ.	Iléeṣẹ́ yìí ló ń ta gbogbo àwọn àwo-orin Wasiu, Màláíkà àti bẹ́ẹ̀ bẹ́ẹ̀ lọ.
Ileeṣẹ naa si tun jẹ ọkan lara awọn ileeṣẹ to jade lara Ileeṣẹ Babalaje Records.	Iléeṣẹ́ náà sì tún jẹ́ ọ̀kan lára àwọn iléeṣẹ́ tó jáde lára Iléeṣẹ́ Babalájé Records.
Arabinrin Adeyemi jẹ ọkan lara awọn ọmọ mama ti wọn gbaṣẹ naa lọwọ mama, ko tiẹ too di pe Mama yii ti wọn jẹ Iyalọja ọja Mọyọsọrẹ ti wọn si tun jẹ olori kabiyesi Olubadan tiluu Ibadan jade laye.	Arábìnrin Adéyemí jẹ́ ọ̀kan lára àwọn ọmọ màmá tí wọ́n gbàṣẹ náà lọ́wọ́ màmá, kó tiẹ̀ tóó di pé Màmá yìí tí wọ́n jẹ Ìyálọ́jà ọjà Mọyọ̀sọ́rẹ tí wọ́n sì tún jẹ́ olorì kábíyèsí Olúbàdàn tìlúu Ìbàdàn jáde láyé.
Wọn ti ba SINMISOLA AJADI sọrọ nipa bi wọn ṣe n ṣiṣẹ naa ati iṣẹ ti iwe ṣe ninu iṣẹ ọja kasẹẹti.	Wọ́n ti bá SINMISÓLÁ ÀJÀDÍ sọ̀rọ̀ nípa bí wọ́n ṣe ń ṣiṣẹ́ náà àti iṣẹ́ tí ìwé ṣe nínú iṣẹ́ ọjà kásẹ́ẹ̀tì.
Ẹ ka ohun ti wọn sọ.	Ẹ ka ohun tí wọ́n sọ.
Ki loruko yin?	Kí lorúko yín?
Orukọ mii ni Adeyẹmi Ọpẹyẹmi, ọmọ Iyalaje Records lOṣodi.	Orúkọ mìi ni Adéyẹmí Ọpẹ́yẹmí, ọmọ Ìyálájé Records l’Óṣòdì.
Igba wo lẹ bẹrẹ iṣẹ yii?	Ìgbà wo lẹ bẹ̀rẹ̀ iṣẹ́ yìí?
Igba ti mo pari iṣẹ agunbanirọ ni mo darapọ mọ wọn lati maa ba wọn ṣiṣẹ, awọn ẹgbọn mi lo n ba wọn taja tẹlẹ, ṣugbọn emi wa nileewe, lẹyin ti mo ṣetan ni mo sin ijọba, ṣugbọn nigba ti mo de, ni mo darapọ mọ wọn nibi, ti mo n ba wọn taja.	Ìgbà tí mo parí iṣẹ́ àgùnbánirọ̀ ni mo darapọ̀ mọ́ wọn láti máa bá wọn ṣiṣẹ́, àwọn ẹ̀gbọ́n mí ló ń bá wọn tajà tẹ́lẹ̀, ṣùgbọ́n èmi wà níléèwé, lẹ́yìn tí mo ṣetán ni mo sin ìjọba, ṣùgbọ́n nígbà tí mo dé, ni mo darapọ̀ mọ́ wọn níbi, tí mo ń bá wọn tajà.
Ki lawọn iyatọ to de ba iṣẹ ọhun nigba ti ẹ bẹrẹ si i ba wọn ṣe e?	Kí làwọn ìyàtọ̀ tó dé bá iṣẹ́ ọ̀hún nígbà tí ẹ bẹ̀rẹ̀ sí i bá wọn ṣe é?
Ko too di pe emi gbaṣẹ yẹn, awọn to n ta ẹyọ ni mama mi atawọn ẹgbọn mi maa n ta a fun, ṣugbọn nigba temi bẹrẹ, awọn to n ta wholesale lemi n ta a fun lodidi, mi o ta ẹyọ, nitori ẹyọ yẹn maa n da gbese silẹ.	Kó tóo di pé èmi gbaṣẹ́ yẹn, àwọn tó ń ta ẹyọ ní màmá mi àtàwọn ẹ̀gbọ́n mí máa ń tà á fún, ṣùgbọ́n nígbà témi bẹ̀rẹ̀, àwọn tó ń ta wholesale lèmi ń tà á fún lódidi, mi ò ta ẹyọ, nítorí ẹyọ yẹn máa ń dá gbèsè sílẹ̀.
Awọn kasẹẹti orin woo lẹ n ta?	Àwọn kásẹ́ẹ̀tì orin woo lẹ̀ ń tà?
A maa n ta Tatalo Alamu, Malaika, Wasiu ati bẹẹ bẹẹ lọ, ọpọ orin wọn to jẹ ti Fuji la maa n ta.	A máa ń ta Tataló Àlàmú, Màláíkà, Wàsíù àti bẹ́ẹ̀ bẹ́ẹ̀ lọ, ọ̀pọ̀ orin wọn tó jẹ́ ti Fújì la máa ń tà.
Gbogbo awọn orin aye atijọ ti Babalaje n ko jade la n ta lọdọ wa nibi.	Gbogbo àwọn orin ayé àtijọ́ tí Babalájé ń kó jáde la ń tà lọ́dọ̀ wa níbí.
Ewo lo n ta ju ninu gbogbo wọn?	Èwo ló ń tà jù nínú gbogbo wọn?
Ko si eyi ti ko ya ninu gbogbo awọn orin atijọ taa maa n ta, gbogbo ẹ pata lo maa n ya, ati Malaika ati ti Wasiu; gbogbo ẹ lo maa n ya.	Kò sí èyí tí kò yá nínú gbogbo àwọn orin àtijọ́ táa máa ń tà, gbogbo ẹ̀ pátá ló máa ń yá, àti Màláíkà àti ti Wàsíù; gbogbo ẹ̀ ló máa ń yá.
Example ti Malaika taa ta laipẹ yii lo ya ju.	Example tí Màláíkà táa tà láìpẹ́ yìí ló yá jù.
Ki lo gbe yin dedii iṣẹ yii gan-an?	Kí ló gbé yín dédìí iṣẹ́ yìí gan-an?
Nigba ti mo ti wa nileewe girama, taa wa ni Idumọta ni mama ti maa n ran mi lọ sọdọ Bayọwa, wọn a fowo ran mi lọ sọdọ Bayọwa, igba yẹn ni mo ti fẹran ati maa ṣiṣẹ ọja, igba yẹn ni mo ti sọ pe mi o ni ṣiṣẹ ọfiisi.	Nígbà tí mo ti wà níléèwé girama, táa wà ní Ìdúmọ̀tà ni màmá ti máa ń rán mi lọ sọ́dọ̀ Báyọ̀wá, wọ́n á fowó rán mi lọ sọ́dọ̀ Báyọ̀wá, ìgbà yẹn ni mo ti fẹ́ràn àti máa ṣiṣẹ́ ọjà, ìgbà yẹn ni mo ti sọ pé mi ò ní ṣiṣẹ́ ọ́fíìsì.
Ki lo mu yin ro o pe iru ọgbọn ti ẹ n lo fi taja yẹn lo yẹ ki ẹ lo, yatọ si bi awọn obi ati ẹgbọn yin ṣe n ṣe e tẹlẹ?	Kí ló mú yín rò ó pé irú ọgbọ́n tí ẹ ń lò fi tajà yẹn ló yẹ kí ẹ lò, yàtọ̀ sí bí àwọn òbi àti ẹ̀gbọ́n yín ṣe ń ṣe é tẹ́lẹ̀?
Nigba ti mo bẹrẹ iṣẹ yẹn, mo ro o pe ọna wo ni mo le gba lati mu kiṣẹ yii tẹ siwaju, to si maa yatọ si bi awọn obi mi ṣe n ṣe e tẹlẹ, nitori odidi ọdun meji ni wọn fi ti ṣọọbu yii pa, nitori awọn onibaara to n jẹ wọn lowo.	Nígbà tí mo bẹ̀rẹ̀ iṣẹ́ yẹn, mo rò ó pé ọ̀nà wo ni mo lè gbà láti mú kíṣẹ́ yìí tẹ̀ síwájú, tó sì máa yàtọ̀ sí bí àwọn òbí mi ṣe ń ṣe é tẹ́lẹ̀, nítorí odidi ọdún méjì ni wọ́n fi ti ṣọ́ọ̀bù yìí pa, nítorí àwọn oníbàárà tó ń jẹ wọ́n lówó.
Emi o fẹẹ ṣiṣẹ ti wọn a maa jẹ mi lowo.	Èmi ò fẹ́ẹ́ ṣiṣẹ́ tí wọn á máa jẹ mí lówo.
Mo wa ranti ẹkọ kan ti mo kọ nileewe giga ti mo lọ, eyi ni wọn pe ni Enterprenuership lede oyinbo.	Mo wá rántí ẹ̀kọ́ kan tí mo kọ́ níléèwé gíga tí mo lọ, èyí ni wọ́n pè ní Enterprenuership lédè òyìnbó.
Ẹkọ yii la ti n kọ bi a ṣe le bẹrẹ iṣẹ ati bi a ṣe le ṣaṣeyọri lẹnu iṣẹ naa.	Ẹ̀kọ́ yìí la ti ń kọ́ bi a ṣe le bẹ̀rẹ̀ iṣẹ́ àti bí a ṣe le ṣàṣeyọrí lẹ́nu iṣẹ́ náà.
Ibi ti mo ti ri aṣiri ohun ti mo n ṣe lọwọ to si mu mi gbe iṣẹ Iyalaje records lọ siwaju niyẹn.	Ibi tí mo ti rí àṣírí ohun tí mo ń ṣe lọ́wọ́ tó sì mú mi gbé iṣẹ́ Ìyálájé records lọ síwájú nìyẹn.
Ẹni ba fẹẹ bẹrẹ iṣẹ yii nkọ, ọna wo lo maa tọ?	Ẹní bá fẹ́ẹ́ bẹ̀rẹ̀ iṣẹ́ yìí ńkọ́, ọ̀nà wo ló máa tọ̀?
A lẹgbẹ.	A lẹ́gbẹ́.
Ẹni ba fẹẹ darapọ mọ wa maa lẹgbẹ to maa darapọ, o si niye ti wọn fi n darapọ mọ ẹgbẹ, bẹẹ la tun maa wo ibi to ti fẹẹ ta a boya o tọ abi ko tọ.	Ẹni bá fẹ́ẹ́ darapọ̀ mọ́ wa máa lẹ́gbẹ́ tó máa darapọ̀, ó sì níye tí wọ́n fí ń darapọ̀ mọ́ ẹgbẹ́, bẹ́ẹ̀ la tún máa wo ibi tó ti fẹ́ẹ́ tà á bóyá ó tọ́ àbí kò tọ́.
Bawo lọja bayii o, paapaa pẹlu bi nnkan ṣe n lọ niluu?	Báwo lọjà báyìí o, pàápàá pẹ̀lú bí nǹkan ṣe ń lọ nílùú?
Nnkan to n ṣẹlẹ niluu niisin ko fi bẹẹ ṣẹnuure fun ọja yii.	Nǹkan tó ń ṣẹlẹ̀ nílùú níìsín kò fi bẹ́ẹ̀ ṣẹnuure fún ọjà yìí.
A ti pe bi a ṣe ta ọja awọn oṣere to ti wa tipẹ yatọ si bi a ṣe n ṣe pẹlu awọn to ṣẹṣẹ n dide, a kii ṣe ọja awọn yẹn pupọ sita.	À ti pé bí a ṣe ta ọjà àwọn òṣèré tó ti wà tipẹ́ yàtọ̀ sí bí a ṣe ń ṣe pẹ̀lú àwọn tó ṣẹ̀ṣẹ̀ ń dìde, a kìí ṣe ọjà àwọn yẹn púpọ̀ síta.
Ọja taa ma ta fun ẹni to ṣẹṣẹ bẹrẹ yatọ si tawọn to ti wa lẹnu iṣẹ orin tipẹ.	Ọjà táa ma tà fún ẹni tó ṣẹ̀ṣẹ̀ bẹ̀rẹ̀ yàtọ̀ sí tàwọn tó ti wà lẹ́nu iṣẹ́ orin tipẹ́.
Ki lawọn iriri yin?	Kí làwọn ìrírí yín?
Loootọ wọn bi mi sẹnu iṣẹ yii ni, ṣugbọn awọn ẹgbọn mi lo ni iriri daadaa.	Lóòótọ́ wọ́n bí mi sẹ́nu iṣẹ́ yìí ni, ṣùgbọ́n àwọn ẹ̀gbọ́n mí ló ní ìrírí dáadáa.
Igba mi a maa ṣe ọja ṣugbọn ọja ko ni ya, oriṣii awọn nnkan ti eeyan ko lero lo maa n ṣẹlẹ, ṣugbọn ẹni to jẹ olori ileeṣẹ Babalaje ni Prince Mustapaha, awọn ni Manija Babalaje taa n gba ọja lọwọ wọn.	Ìgbà mí a máa ṣe ọjà ṣùgbọ́n ọjà kò ní yá, oríṣìí àwọn nǹkan tí èèyàn kò lérò ló máa ń ṣẹlẹ̀, ṣùgbọ́n ẹni tó jẹ́ olórí iléeṣẹ́ Babalájé ni Prince Mustapaha, àwọn ni Máníjà Babalájé táa ń gba ọjà lọ́wọ́ wọn.
Emi ni mo wa ni ọja Oṣodi, awọn mẹrin ni mo n ko ọja fun, lara wọn ni Ogo Oluwa Kii tan, atawọn mẹta mi in.	Èmi ni mo wà ní ọjà Oṣòdì, àwọn mẹ́rin ni mo ń kó ọjà fún, lára wọn ni Ògo Olúwa Kìí tán, àtàwọn mẹ́ta mí ìn.
Awọn mẹrin yii ni wọn maa ta ọja naa kaakiri gbogbo agbaye.	Àwọn mẹ́rin yìí ni wọ́n máa ta ọjà náà káàkiri gbogbo àgbáyé.
Ṣugbọn a tun ni ọja ni Alaba ati Marina, awọn ẹgbọn mi lo di awọn ibẹ yẹn mu.	Ṣùgbọ́n a tún ní ọjà ní Alábà àti Màrínà, àwọn ẹ̀gbọ́n mí lò di àwọn ibẹ̀ yẹn mú.
Iṣẹ nla ni iwe ṣe fun yin lẹnu owo yii, bẹẹ ni abi bẹẹ kọ?	Iṣẹ́ ńlá ni ìwé ṣe fun yín lẹ́nu òwò yìí, bẹ́ẹ̀ ni àbí bẹ́ẹ̀ kọ́?
Iwe tun ran mi lọwọ, ko sibi ti ko ti wulo, a o le sọ pe nitori a kawe a o riṣẹ, pe ọmọ ko gbọdọ kawe, rara o, o kere tan, eeyan gbọdọ ka iwe girama, nigba towo ba de, eeyan le lọ si yunifasiti, ṣugbọn keeyan tiẹ kọkọ ṣe ti girama yẹn na, o ṣe pataki.	Ìwé tún ràn mí lọ́wọ́, kò síbi tí kò ti wúlò, a ò lè sọ pé nítorí a kàwé a ò ríṣẹ́, pé ọmọ kò gbọdọ̀ kàwé, rárá o, ó kéré tán, èèyàn gbọdọ̀ ka ìwé girama, nígbà tówó bá dé, èèyàn le lọ sí yunifásítì, ṣùgbọ́n kéèyàn tiẹ̀ kọ́kọ́ ṣe ti girama yẹn ná, ó ṣe pàtàkì.
Bawo wa lẹ ṣe n ko iṣẹ ile pọ mọ owo yii?	Báwo wá lẹ ṣe ń kó iṣẹ́ ilé pọ̀ mọ́ òwò yìí?
Kii ṣe gbogbo igba ni mo maa n wa sọja, igba ti mi o ba wa mọ maa tun ile ṣe, mo si lọmọ to maa n ran mi lọwọ.	Kìí ṣe gbogbo ìgbà ni mo máa ń wá sọ́jà, ìgbà tí mi ò bá wá mọ́ máa tún ilé ṣe, mo sì lọ́mọ tó máa ń ràn mí lọ́wọ́.
A maa fọwọsowọpọ pẹlu awọn abanikọle lati pese ile fawọn olugbe Eko	A máa fọwọ́sowọ́pọ̀ pẹ̀lú àwọn abánikọ́lé láti pèsè ilé fáwọn olùgbé Èkó
Gomina Babajide Sanwo-Olu ti rọ gbogbo awọn to wa lẹka ọrọ ile ati ilẹ niipinlẹ Eko lati fọwọsowọpọ pẹlu ijọba lati pese eto to maa rọrun fun awọn araalu lati nile lori.	Gómìnà Babájídé Sanwó-Olú ti rọ gbogbo àwọn tó wà lẹ́ka ọ̀rọ̀ ilé àti ilẹ̀ níìpínlẹ̀ Èkó láti fọwọ́sowọ́pọ̀ pẹ̀lú ìjọba láti pèsè ètò tó máa rọrùn fún àwọn aráàlú làti nílé lórí.
Sanwo-Olu sọrọ yii lasiko to kopa nibi ipade awọn alẹnulọrọ eto ile kikọ ati ile gbigbe, eyi to waye ni gbọngan ileetura Oriental, laipẹ yii, lEkoo.	Sanwó-Olú sọ̀rọ̀ yìí lásìkò tó kópa níbi ìpàdé àwọn alẹ́nulọ́rọ̀ ètò ilé kíkọ́ àti ilé gbígbé, èyí tó wáyé ní gbọ̀ngàn iléètura Oriental, láìpẹ́ yìí, l’Ékòó.
Ileeṣẹ to n ṣakooso awọn abanikọle, abanirale, ati abaniralẹ eyi ti wọn pe ni Lagos State Real Estate Regulatory Authority (LASRERA)lo ṣagbatẹru eto naa.	Iléeṣẹ́ tó ń ṣàkóóso àwọn abánikọ́lé, abániralé, àti abániralẹ̀ èyí tí wọ́n pè ní Lagos State Real Estate Regulatory Authority (LASRERA)ló ṣagbátẹrù ètò náà.
Gomina ni, alaafo to wa laarin awọn to nile lori ati awọn ti ko nile lori pọ, eyi kii si i ṣe ohun to yẹ ko tẹ ijọba lọrun.	Gómìnà ni, àlààfo tó wà láàrín àwọn tó nílé lórí àti àwọn tí kò nílé lórí pọ̀, èyí kìí sì í ṣe ohun tó yẹ kó tẹ́ ìjọba lọ́rùn.
O ni, ijọba oun ti ṣetan lati di alaafo yii, pẹlu ajọṣepọ awọn alẹnulọrọ lẹka naa.	Ó ní, ìjọba òun ti ṣetán láti dí àlààfo yìí, pẹ̀lú àjọṣepọ̀ àwọn alẹ́nulọ́rọ̀ lẹ́ka náà.
Bakan naa lo tun ṣalaye pe ijọba oun ti ṣakiyesi awọn ileeṣẹ kan lẹka naa, tijọba ti ṣetan ati ni ajọṣepọ pẹlu, lati le mu ki alaafo ọhun dinku.	Bákan náà ló tún ṣàlàyé pé ìjọba òun ti ṣàkíyèsí àwọn iléeṣẹ́ kan lẹ́ka náà, tíjọba ti ṣetán àti ní àjọṣepọ̀ pẹ̀lú, láti le mu kí àlààfo ọ̀hún dínkù.
O ni, ohun to ṣe koko ni kijọba ṣeto bi nnkan ṣe maa rọrun fun awọn olokoowo naa, kiṣẹ ma ba a ni wọn lara.	Ó ní, ohun tó ṣe kókó ni kíjọba ṣètò bí nǹkan ṣe máa rọrùn fún àwọn olókoòwò náà, kíṣẹ́ má ba à ni wọ́n lára.
Kọmiṣanna fun eto idajọ niipinlẹ naa, Alagba Moyọsọrẹ Onigbanjo, SAN, mu u da awọn alẹnulọrọ naa loju pe ijọba ti ṣetan lati fi ọwọ daindain mu ọrọ ile gbigbe ati ile rira niipinlẹ Eko, paapaa julọ lati daabobo wọn lọwọ awọn alayederu.	Kọmíṣánnà fún ètò ìdájọ́ níìpínlẹ̀ náà, Alàgbà Moyọ̀sọ́rẹ Onígbànjo, SAN, mú u dá àwọn alẹ́nulọ́rọ̀ náà lójú pé ìjọba ti ṣetán láti fi ọwọ́ daindain mú ọ̀rọ̀ ilé gbígbé àti ilé rírà níìpínlẹ̀ Èkó, pàápàá jùlọ láti dáàbòbò wọ́n lọ́wọ́ àwọn aláyédèrú.
Olugbaninimọran pataki fun gomina lori ọrọ ile gbigbe, to tun jẹ olugbalejo pataki ọjọ naa, Arabinrin Tokẹ Benson-Awoyinka, sọ pe ijọba ko ni i kuna lati ṣe ojuṣe rẹ fawọn araalu atawọn olokoowo lẹka naa.	Olùgbaninímọ̀ràn pàtàkì fún gómìnà lórí ọ̀rọ̀ ilé gbígbé, tó tún jẹ́ olùgbàlejò pàtàkì ọjọ́ náà, Arábìnrin Tókẹ́ Benson-Awóyinkà, sọ pé ìjọba kò ní i kùnà láti ṣe ojúṣe rẹ̀ fáwọn aráàlú àtàwọn olókoòwò lẹ́ka náà.
O ni, pataki ipade apero naa ni lati daabo bo awọn araalu atawọn alẹnulọrọ ti wọn fẹẹ kowo ṣeka naa, lọwọ awọn alayederu, ti wọn ko forukọ silẹ.	Ó ní, pàtàkì ìpàdé àpérò náà ni láti dáàbò bo àwọn aráàlú àtàwọn alẹ́nulọ́rọ̀ tí wọ́n fẹ́ẹ́ kówó ṣèkà náà, lọ́wọ́ àwọn aláyédèrú, tí wọn kò forúkọ sílẹ̀.
Isọkusọ ni Bisoye Oshodi n sọ, irọ lo n pa  Sẹnetọ Abiru	Ìsọkúsọ ni Bísóyè Oshòdì ń sọ, irọ́ ló ń pa – Sẹ́nétọ̀ Àbìrù
Sam Akinrole Ọmọleegbimọ aṣofin to n ṣoju ẹkun idibo ila oorun Eko, iyen Lagos East, Sẹnetọ Tokunbọ Abiru ti ṣapejuwe ọrọ ti Abisoye Oshodi sọ nipa rẹ lori ọrọ ipo adari ileewe Yunifasiti LASU to n lọ lọwọ bii isọkusọ.	Sam Akínrólé Ọmọléègbìmọ̀ aṣòfin tó ń ṣojú ẹkùn ìdìbò ìlà oòrùn Èkó, ìyen Lagos East, Sẹ́nétọ̀ Tòkunbọ̀ Àbìrù ti ṣàpèjúwe ọ̀rọ̀ tí Abísóyè Oshòdì sọ nípa rẹ̀ lórí ọ̀rọ̀ ipò adarí iléèwé Yunifásítì LASU tó ń lọ lọ́wọ́ bíi ìsọkúsọ.
Ninu atẹjade kan ti wọn fi ranṣẹ sileeṣẹ Aṣejere lopin ọsẹ to kọja yii, Abiru ni; oun ko mọ nnkan nipa ọrọ ipo adari ileewe LASU ti ọmọkunrin naa da orukọ oun si lori ẹrọ ayelujara rẹ, rara.	Nínú àtẹ̀jáde kan tí wọ́n fi ránṣẹ́ síléeṣẹ́ Àṣejèrè lópin ọ̀sẹ̀ tó kọjá yìí, Àbìrù ní; òun kò mọ nǹkan nípa ọ̀rọ̀ ipò adarí iléèwé LASU tí ọmọkùnrin náà dá orúkọ òun sí lórí ẹ̀rọ ayélujára rẹ̀, rárá.
Abisoye Oshodi, to filuu oyinbo ṣebugbe lo maa n saaba sọrọ awọn omo Eko ati aṣaaju won lori ẹrọ ayelujara, eebu lo si maa n fi ranṣẹ si wọn lori ẹrọ ayelujara rẹ.	Abísóyè Oshòdì, tó fìlúu òyìnbó ṣebùgbé ló máa ń sáábà sọ̀rọ̀ àwọn omo Èkó àti aṣáájú won lórí ẹ̀rọ ayélujára, èébú ló sì máa ń fi ránṣẹ́ sí wọn lórí ẹ̀rọ ayélujára rẹ̀.
Ninu fọnran oniṣẹjuu-mẹwaa ti ọkunrin yii fi ranṣẹ lo ti fẹsun kan Abiru pe oun lo fagile ẹni ti wọn yan sipo adari ileewe naa, pẹlu lẹta to kọ si Gomina Sanwo-Olu.	Nínú fọ́nrán oníṣẹ̀júú-mẹ́wàá tí ọkùnrin yìí fi ránṣẹ́ ló ti fẹ̀sùn kan Àbìrù pé òun ló fagilé ẹni tí wọ́n yàn sípò adarí iléèwé náà, pẹ̀lú lẹ́tà tó kọ sí Gómìnà Sanwó-Olú.
Ṣugbọn, Abiru loun ko mọ nnkan nipa ẹsun ti ọkunrin naa fi kan oun pe oun lo sọ fun gomina pe ko ma gba ọmọ Ikorodu laaye ati jẹ adari ileewe yunifasiti naa.	Ṣùgbọ́n, Àbìrù lóun kò mọ nǹkan nípa ẹ̀sùn tí ọkùnrin náà fi kan òun pe òun ló sọ fún gómìnà pé kó má gba ọmọ Ìkòròdú láàyè àti jẹ adarí iléèwé yunifásítì náà.
Bakan naa ni Sẹnetọ naa ni ko soootọ ninu ọrọ ti Abisoye sọ pe oun ni gomina lawọn ọmọ Ikorodu fẹẹ jẹ, kii ṣe adari ileewe, o ni irọ funfun balau ni.	Bákan náà ni Sẹ́nétọ̀ náà ní kò sóòótọ́ nínú ọ̀rọ̀ tí Abísóyè sọ pé òun ní gómìnà láwọn ọmọ Ìkòròdú fẹ́ẹ́ jẹ, kìí ṣe adarí iléèwé, ó ní irọ́ funfun báláú ni.
Gbogbo ohun ti Abisoye Oshodi n sọ lori ẹrọ ayelujara, irọ nla ni, ko soootọ kan ninu ẹ, emi o mọ ibi to ti gbọ iru awọn isọkusọ to n ṣe yẹn lori ẹrọ ayelujara o, ẹ jẹ ki n sọ fun yin pe mi o tiẹ da sọrọ ipo adari ileewe yẹn rara, irọ lo n pa.	“Gbogbo ohun tí Abísóyè Oshòdì ń sọ lórí ẹ̀rọ ayélujára, irọ́ ńlá ni, kò sóòótọ́ kan nínú ẹ̀, èmi ò mọ ibi tó ti gbọ́ irú àwọn ìsọkúsọ tó ń ṣe yẹn lórí ẹ̀rọ ayélujára o, ẹ jẹ́ kí n sọ fun yín pé mi ò tiẹ̀ dá sọ́rọ̀ ipò adarí iléèwé yẹn rárá, irọ́ ló ń pa.
Sunday Igboho: Iranṣẹ awọn oloṣelu to di gbajumọ oniṣowo ati ajijagbara	Sunday Ìgbòho: Ìránṣẹ́ àwọn olóṣèlú tó di gbajúmọ̀ oníṣòwò àti ajìjàgbara
Sam Akinrole	Sam Akínrólé
Ni kete ti wọn pari eto idibo to gbe Alaaji Lam Adeṣina wọle lọdun 1999 lawọn ọmọ ẹgbẹ PDP ti bẹrẹ si wa ọna bi wọn yoo ṣe gbajọba lọwọ Lam.	Ní kété tí wọ́n parí ètò ìdìbò tó gbé Àlàájì Lam Adéṣínà wọlé lọ́dún 1999 làwọn ọmọ ẹgbẹ́ PDP ti bẹ̀rẹ̀ sí wá ọ̀nà bí wọn yóò ṣe gbàjọba lọ́wọ́ Lam.
Lam ni gomina to wọle labẹ asia ẹgbẹ oṣelu AD, iyẹn Alliance for Democracy.	Lam ni gómìnà tó wọlé lábẹ́ àsìá ẹgbẹ́ òṣèlú AD, ìyẹn Alliance for Democracy.
Ẹni ti wọn gbeṣẹ le lọwọ lati yọ Lam ni Alaaji Lamidi Adedibu.	Ẹni tí wọn gbéṣẹ́ lé lọ́wọ́ láti yọ Lam ni Àláájì Làmídì Adédibú.
Adedibu yii lo da bii baba isalẹ fawọn oloṣelu niipinlẹ Ọyọ lasiko naa.	Adédibú yìí ló dà bíi bàbá ìsàlẹ̀ fáwọn olóṣèlú níìpínlẹ̀ Ọ̀yọ́ lásìkó náà.
Nigba to maa fi di ọdun 2001, awọn oloṣelu ti bẹrẹ si i ṣe faakaja mọra wọn lọwọ, nigba to di ọdun 2002 niṣẹ bẹrẹ ni pẹrẹu.	Nígbà tó máa fi di ọdún 2001, àwọn olóṣèlú ti bẹ̀rẹ̀ sí í ṣe fàákája mọ́ra wọn lọ́wọ́, nígbà tó di ọdún 2002 niṣẹ́ bẹ̀rẹ̀ ní pẹrẹu.
Ẹgbẹ PDP ni AD ko ni pada wọle, AD naa si lawọn ko ni i gba.	Ẹgbẹ́ PDP ni AD kò ní padà wọlé, AD náà sì láwọn kò ní í gbà.
Ẹni to wa nidii ọrọ yii nigba naa ni Baba Adedibu, ile rẹ ni Mọlete ni wọn ti n ṣe gbogbo mitiini ati yọ Lam loye.	Ẹni tó wà nídìí ọ̀rọ̀ yìí nígbà náà ni Bàbá Adédibú, ilé rẹ̀ ni Mọ̀lété ni wọ́n ti ń ṣe gbogbo mítììnì àti yọ Lam lóyè.
Ṣugbọn bi gbogbo geemu ati yọ Lam nipo gomina ti n lọ nni, ọdọmọde kan ti Baba Adedibu ko fi ṣere, tori oun lo n ran niṣẹ de toru toru ni Sunday Adeyẹmọ, tawọn eeyan pupọ to mọ ọn n pe ni Sunday Igboho.	Ṣùgbọ́n bí gbogbo géèmù àti yọ Lam nípò gómìnà ti ń lọ nni, ọ̀dọ́mọdé kan tí Bàbá Adédibú kò fi ṣeré, torí òun ló ń rán níṣẹ́ dé tòru tòru ni Sunday Adéyẹmọ, táwọn èèyàn púpọ̀ tó mọ̀ ọ́n ń pè ni Sunday Ìgbòho.
Ko ti i ju ọgbọn ọdun lọ lasiko naa, oun ni baba Adedibu fi ṣe olori awọn tọọgi rẹ, ti wọn koju Lam, lati gbe Alaaji Rasheed Adewọlu Ladọja wọle, bo tiẹ jẹ pe Igboho sọ fawọn oniroyin kan laipẹ yii pe oun ko ṣiṣẹ fun Baba Adedibu ri.	Kò tí ì ju ọgbọ̀n ọdún lọ lásìkò náà, òun ni bàbà Adédibú fi ṣe olórí àwọn tọ́ọ̀gì rẹ̀, tí wọn kojú Lam, láti gbé Àlàájì Rasheed Adéwọ̀lú Ládọjà wọlé, bó tiẹ̀ jẹ́ pé Ìgbòho sọ fáwọn oníròyìn kan láìpẹ́ yìí pè òun kò ṣiṣẹ́ fún Bàbá Adédibú rí.
Wọn jija naa, wọn le Lam Adeṣina kuro nipo, Sunday atawọn bọisi rẹ gbe Ladọja wọle lọdun 2003 gẹgẹ bii gomina Ọyọ, ohun to mu koun ati Ladọja dọrẹẹ titi doni niyẹn.	Wọ́n jìjà náà, wọ́n lé Lam Adéṣínà kúrò nípò, Sunday àtàwọn bọ́ìsì rẹ̀ gbé Ládọjà wọlé lọ́dún 2003 gẹ̀gẹ̀ bíi gómìnà Ọ̀yọ́, ohun tó mú kóun àti Ládọjà dọ̀rẹ́ẹ́ títí dòní nìyẹn.
Ṣugbọn nigba to tun di ọdun 2006, nnkan daru laarin Ladọja ati baba isalẹ rẹ, Adedibu, ni baba ba ko awọn tọọgi kan mọra lati yọ Ladọja, Sunday Igboho kọ, ko ba wọn da si, o lọọga oun ni Ladọja, ọtọ lẹni ti Adedibu lo, ti wọn fi gbe Alao Akala wọle nigba naa.	Ṣùgbọ́n nígbà tó tún di ọdún 2006, nǹkan dàrú láàrín Ládọjà àti baba ìsàlẹ̀ rẹ̀, Adédibú, ni bàbá bá kó àwọn tọ́ọ̀gì kan mọ́ra láti yọ Ládọjà, Sunday Ìgbòho kọ, kò bá wọn dá si, ó lọ́ọ̀gá òun ni Ládọjà, ọ̀tọ̀ lẹni tí Adédibú lo, tí wọ́n fi gbé Àlàó Akálà wọlé nígbà náà.
Bo tiẹ jẹ pe oṣu mọkanla ni Akala lo lori ipo nigba ti wọn yọ Ladọja, tori inu oṣu kinni, ọdun 2006 ni Akala di adele gomina, inu oṣu kejila nileẹjọ le e kuro nibẹ, ti Ladọja fi gba ipo naa pada.	Bó tiẹ̀ jẹ́ pé òṣu mọ́kànlá ní Akálà lò lórí ipò nígbà tí wọ́n yọ Ládọjà, torí inú oṣù kínní, ọdún 2006 ni Akálà di adelé gómìnà, inú oṣù kejìlá níléẹjọ́ lé e kúrò níbẹ̀, tí Ládọjà fi gba ipò náà padà.
Ni gbogbo asiko yii, gbagbaagba ni Sunday duro lẹyin Ladọja, awọn to mọ ajọṣepọ to wa laarin Ladọja ati Sunday sọ pe awọn mejeeji kii fi ara wọn ṣere rara.	Ní gbogbo àsìkò yìí, gbágbáágbá ni Sunday dúró lẹ́yìn Ládọjà, àwọn tó mọ àjọṣepọ̀ tó wà láàrín Ládọjà àti Sunday sọ pé àwọn méjèèjí kìí fi ara wọn ṣeré rárá.
Bi awọn oloṣelu ṣe sọ Sunday di olowo ati ọlọrọ niyẹn, tori lasiko naa loun naa bẹrẹ si i kọ oriṣiiriṣii ile, ra mọto, to si tun da ileeṣẹ silẹ, koda asiko naa lo da ileeṣẹ Adeson International Business Concept Ltd, silẹ.	Bí àwọn olóṣèlú ṣe sọ Sunday di olówó àti ọlọ́rọ̀ nìyẹn, torí lásìkò náà lòun náà bẹ̀rẹ̀ sí í kọ́ oríṣìíríṣìí ilé, ra mọ́tò, tó sì tún dá iléeṣẹ́ sílẹ̀, kódà àsìkò náà ló dá iléeṣẹ́ Adeson International Business Concept Ltd, sílẹ̀.
Ka ma purọ, tọọgi tawọn oloṣelu n lo gẹgẹ bii irinṣẹ ni Sunday Adeyẹmọ, ko too di pe nnkan yi pada, ti wọn sọ oun naa di oloṣelu.	Ká má purọ́, tọ́ọ̀gì táwọn olóṣèlú ń lò gẹ́gẹ́ bíi irinṣẹ́ ní Sunday Adéyẹmọ, kó tóó di pé nǹkan yí padà, tí wọ́n sọ òun náà dí olóṣèlú.
Amọ ṣa o, ko too di pe Sunday ati Baba Adedibu pade ara wọn, ko too di pe wọn bẹrẹ si i lọ fun oṣelu, lo ti n jijagbara fawọn eeyan rẹ.	Àmọ́ ṣá o, kó tóó di pé Sunday àti Bàbá Adédibú pàdé ara wọn, kó tóó di pé wọ́n bẹ̀rẹ̀ sí í lọ fún òṣèlú, ló tí ń jìjàgbara fáwọn èèyàn rẹ̀.
Ipa kekere kọ lo ko ninu ija Mọdakẹkẹ ati Ifẹ, wọn royin ohun ti ọmọkunrin yii foju awọn ara Ifẹ ri lasiko naa.	Ipa kékeré kọ́ ló kó nínú ìjà Mọdákẹ́kẹ́ àti Ifẹ̀, wọ́n ròyìn ohun tí ọmọkùnrin yìí fojú àwọn ará Ifẹ̀ rí lásìkò náà.
Ṣugbọn kii fẹ keeyan mẹnuba asiko naa, tori ọpọ ẹmi lo sun lasiko naa.	Ṣùgbọ́n kìí fẹ́ kéèyàn mẹ́nubá àsìkò náà, torí ọ̀pọ̀ ẹ̀mí ló sùn lásìkò náà.
Ọmọ ilu Igboho lOke Ogun nitosi Ọyọ niipinlẹ Ọyọ ni Sunday Adeyẹmọ.	Ọmọ ìlú Ìgbòho l’Ókè Ògùn nítòsí Ọ̀yọ́ níìpínlẹ̀ Ọ̀yọ́ ni Sunday Adéyẹmọ.
Ilu nla niluu Igboho, Ọyọ ni wọn, koda itan fi ye wa pe ilu Igboho ni wọn sin awọn Alaafin Ọyọ mẹrin tabi marun un si.	Ìlú ńlá nìlúú Ìgbòho, Ọ̀yọ́ ni wọ́n, kódà ìtàn fi yé wa pé ìlú Ìgbòho ni wọ́n sin àwọn Aláàfin Ọ̀yọ́ mẹ́rin tàbí márùn ún sí.
Ibẹ lỌyọ wa tẹlẹ, tori aarin lo wa.	Ibẹ̀ l’Ọ̀yọ́ wà tẹ́lẹ̀, torí àárín ló wà.
Ọdun 1985 lo ti wa niluu Mọdakẹkẹ, ṣe ẹ kuku mọ pe Ọyọ naa lawọn Mọdakẹkẹ.	Ọdún 1985 ló ti wà nílùú Mọdákẹ́kẹ́, ṣé ẹ kúkú mọ̀ pé Ọ̀yọ́ náà làwọn Mọdákẹ́kẹ́.
Ibẹ naa lo ti kọṣẹ, to fẹyawo to si tun bimọ si.	Ibẹ̀ náà ló ti kọ́ṣẹ́, tó fẹ́yàwó tó sì tún bímọ sí.
Igba yẹn naa lo ti mọ ọn lara lati maa ja fẹtọọ awọn eeyan, ko tiẹ too di pe o pade baba Adedibu.	Ìgbà yẹn náà ló ti mọ́ ọn lára láti máa jà fẹ́tọ̀ọ́ àwọn èèyàn, kó tiẹ̀ tóó di pé ó pàdé bàbá Adédibú.
Mọdakẹkẹ yii naa lo ti gba orukọ topọ eeyan mọ ọn si, baba rẹ ni wọn n pe ni Baba Igboho, nitori naa bawọn eeyan ba maa tọka si i, wọn a ni, Sunday niyẹn, ọmọ baba Igboho.	Mọdákẹ́kẹ́ yìí náà ló ti gba orúkọ tópọ̀ èèyàn mọ̀ ọ́n si, bàbá rẹ̀ ni wọ́n ń pè ní Bàbá Ìgbòho, nítorí náà báwọn èèyàn bá máa tọ́ka sí i, wọ́n á ní, Sunday nìyẹn, ọmọ bàbá Ìgbòho.
N ni wọn ba ku ge e kuru di; Sunday Igboho.	N ni wọ́n bá kú ge e kúrú di; Sunday Ìgbòho.
Ka ma purọ, Sunday riṣe ninu ijangbọn, bẹẹ lo si fi ṣe nnkan ire.	Ká má purọ́, Súndày ríṣe nínú ìjàngbọ̀n, bẹ́ẹ̀ ló sì fi ṣe nǹkan ire.
Fun awọn ti ko ba mọ, ọdun 1972 ni wọn bi i o, ninu oṣu kẹwaa, ọdun naa.	Fún àwọn tí kò bá mọ̀, ọdún 1972 ni wọ́n bí i o, nínú oṣù kẹwàá, ọdún náà.
Loootọ oriṣii ẹsun lawọn eeyan fi n kan Sunday Igboho, awọn mi in a lo n digunjale, awọn mi in a lo n ṣe ọmọ onilẹ, ṣugbọn ṣe lo maa n sọ fawọn eeyan pe irọ pata ni wọn n pa mọ oun, ṣugbọn oun koriira irẹjẹ.	Lóòótọ́ oríṣìí ẹ̀sùn làwọn èèyàn fi ń kan Sunday Ìgbòho, àwọn mí ìn á ló ń digunjalè, àwọn mí ìn á ló ń ṣe ọmọ onílẹ̀, ṣùgbọ́n ṣe ló máa ń sọ fáwọn èèyàn pé irọ́ pátá ni wọ́n ń pa mọ́ òun, ṣùgbọ́n òun kórìíra ìrẹ́jẹ.
O ni, loooto lohun jẹ ọmọ lile, oun ko fẹran ka maa yan ọmọlakeji jẹ, oun ti wọn si fi sọ ọ ni Akọni Oodua naa niyẹn.	Ó ní, lóòótó lòhún jẹ́ ọmọ líle, òun kò fẹ́ràn ká máa yan ọmọlàkejì jẹ, òun tí wọ́n sì fi sọ ọ́ ní Akọni Oòduà náà nìyẹn.
Ohun to tubọ ya awọn eeyan lẹnu nipa Sunday Igboho ni pe ṣọọṣi lo n lọ, ohun to si maa n sọ fun gbogbo awọn to ba bi i leere nipa ṣọọṣi to n lo ni pe, Samson ati Dafidi inu bibeli naa ja fun ẹtọ awọn eeyan wọn, nitori naa ko buru toun ba ja fẹtọọ awọn eeyan oun, paapaa nilẹ Yoruba.	Ohun tó túbọ̀ ya àwọn èèyàn lẹ́nu nípa Sunday Ìgbòho ni pé ṣọ́ọ̀ṣì ló ń lọ, ohun tó sì máa ń sọ fún gbogbo àwọn tó bá bi í léèrè nípa ṣọ́ọ̀ṣì tó ń ló ni pé, Samson àti Dáfídì inú bíbélì náà jà fún ẹ̀tọ́ àwọn èèyàn wọn, nítorí náà kò burú tóun bá jà fẹ́tọ̀ọ́ àwọn èèyàn òun, pàápàá nílẹ̀ Yorùbà.
Ija rẹ pẹlu awọn fulani darandaran	Ìjà rẹ̀ pẹ̀lú àwọn fúlàní darandaran
Ọrọ ija awọn agbẹ pẹlu awọn fulani kii ṣonii; kii ṣanaa, o pẹ ti wọn ti n ba ara wọn fa ijangbọn.	Ọ̀rọ̀ ìjà àwọn àgbẹ̀ pẹ̀lú àwọn fúlàní kìí ṣòníi; kìí ṣànáá, ó pẹ́ tí wọ́n ti ń bá ará wọn fa ìjàngbọ̀n.
Ohun to tubọ gbe okiki Sunday Igboho sita niyi, nitori ọpọ awọn agbẹ to wa lOke Ogun ni wọn maa n fojoojumọ kigbe sita pe ṣe lawọn fulani n fi maalu wọn jẹ oko awọn, eyi si maa n fa ija ni ọpọ igba.	Ohun tó túbọ̀ gbé òkìkí Sunday Ìgbòho síta nìyí, nítorí ọ̀pọ̀ àwọn àgbẹ̀ tó wà l’Ókè Ògùn ni wọ́n máa ń fojoojúmọ́ kígbe síta pé ṣe làwọn fúlàní ń fi màálù wọn jẹ oko àwọn, èyí sì máa ń fà ìjà ní ọ̀pọ̀ ìgbà.
Ṣugbọn ija yii bẹrẹ si i gbọna mi in yọ nigba to di pe wọn bẹrẹ si i ji awọn eeyan gbe lagbegbe naa, koda ọmọọba naa wa ninu awọn ti wọn ji gbe.	Ṣùgbọ́n ìjà yìí bẹ̀rẹ̀ sí í gbọ̀nà mí ìn yọ nígbà tó di pé wọ́n bẹ̀rẹ̀ sí í jí àwọn èèyàn gbé lágbègbè náà, kódà ọmọọba náà wà nínú àwọn tí wọ́n jí gbé.
Bẹẹ niroyin gbe ti ọkunrin kan, Ọmọwe Fatai Aborode, to waa daṣẹ silẹ latiluu oyinbo.	Bẹ́ẹ̀ nìròyìn gbé ti ọkùnrin kan, Ọ̀mọ̀wé Fatai Abóròdé, tó wáá dáṣẹ́ sílẹ̀ látìlúú òyìnbó.
Awọn ọmọ ilu to le ni ọọdunrun la gbọ pe ọkunrin yii gba sẹnu iṣẹ agbẹ to n ṣe lagbegbe naa.	Àwọn ọmọ ìlù tó lé ní ọ̀ọ́dúnrún la gbọ́ pé ọkùnrin yìí gbà sẹ́nu iṣẹ́ àgbẹ̀ tó ń ṣe lágbègbè náà.
Oko rẹ la gbọ pe awọn maalu fulani jẹ, n lo ba lọọ fẹjọ sun Seriki wọn, nigba to debẹ, lawọn ọmọ Seriki ba so ọkunrin yii mọlẹ, ti wọn na an jatijati, ko too di pe wọn yinbọn fun un, to si gbabẹ ku.	Oko rẹ̀ la gbọ́ pé àwọn màálù fúlàní jẹ, ń ló bá lọọ fẹjọ́ sun Séríkí wọn, nígbà tó débẹ̀, làwọn ọmọ Séríkí bá so ọkùnrin yìí mọ́lẹ̀, tí wọ́n nà án játijàti, kó tóó di pé wọ́n yìnbọn fún un, tó sì gbabẹ̀ kú.
Iṣẹlẹ yii ati oriṣii iṣele mi in bẹẹ lo mu ki Sunday Igboho kede fawọn fulani to n gbe ni Igangan pe ki wọn kuro nibẹ, n lariwo ba ta, lati Igangan titi de Ibadan de Abuja, koda iroyin na tan kaakiri agbaye, amọ ṣa, awọn agbofinro ati ijọba ti pẹtu saawọ naa.	Ìṣẹ̀lẹ̀ yìí àti oríṣìí ìṣèlè mí ìn bẹ́ẹ̀ ló mú kí Sunday Ìgbòho kéde fáwọn fúlàní tó ń gbé ní Igàngàn pé kí wọ́n kúrò níbẹ̀, n lariwo bá ta, láti Igàngàn títí dé Ìbàdàn dé Àbújá, kódà ìròyìn ná tàn káàkiri àgbáyé, àmọ́ ṣá, àwọn agbófinró àti ìjọba ti pẹ̀tù sááwọ̀ náà.
Bi ori ṣe ko emi atiyawo mi yọ lọwọ arun Korona ree  Akọṣile, Ọmọọṣẹ Sanwo-Olu	Bí orí ṣe kó èmi àtìyàwó mi yọ lọ́wọ́ àrùn Kòrónà rèé – Àkọṣílè, Ọmọọṣẹ́ Sanwó-Olú
Ọgbẹni Gboyega Akọṣilẹ, akọwe iroyin fun gomina ipinlẹ Eko ti ṣalaye bi ori ti ko o yọ lọwọ arun Korona to n ṣeku pa awọn eeyan kaakiri agbaye, bẹẹ lọkunrin naa tun sọ ohun toju rẹ ri fun odidi ọsẹ marun un ti arun naa fi yọ ọ lẹnu.	Ọ̀gbẹ́ni Gbóyèga Àkọṣílẹ̀, akọ̀wé ìròyìn fún gómìnà ìpínlẹ̀ Èkó ti ṣàlàyé bí orí ti kó o yọ lọ́wọ́ àrùn Kòrónà tó ń ṣekú pa àwọn èèyàn káàkiri àgbáyé, bẹ́ẹ̀ lọkùnrin náà tún sọ ohun tójú rẹ̀ rí fún odidi ọ̀sẹ̀ márùn ún tí àrùn náà fi yọ ọ́ lẹ́nu.
Nigba to n kọ ohun oju ri sori ẹrọ ayelujara nirọlẹ ọjọ Tọsde yii, Akọṣilẹ ni; ọjọ kinni, oṣu keje, to kọja yii ni wahala naa de soun lara.	Nígbà tó ń kọ ohun ojú rí sórí ẹ̀rọ ayélujára nírọ̀lẹ́ ọjọ́ Tọ́sde yìí, Àkọṣílẹ̀ ní; ọjọ́ kínní, oṣù keje, tó kọjá yìí ni wàhálà náà dé sóun lára.
O ni, iba ranpẹ loun kọkọ pe e, ṣugbọn nigba to di pe awọn oogun iba toun n lo ko fẹẹ gbọ kinni ọhun mọ loun ba yaa ke siyawo oun pe kawọn lọọ ṣayẹwo arun naa ni ọsibitu Yaba.	Ó ní, ibá ránpẹ́ lòun kọ́kọ́ pè é, ṣùgbọ́n nígbà tó di pé àwọn òògùn ibà tóun ń lò kò fẹ́ẹ́ gbọ́ kinní ọ̀hún mọ lòun bá yáa ké síyàwó òun pé káwọn lọọ ṣàyẹ̀wò àrùn náà ní ọsibítù Yaba.
O lohun to gbe oun atiyawo oun de ileewosan naa niyẹn.	Ó lóhun tó gbé òun àtìyàwó òun dé iléèwòsàn náà nìyẹn.
Akọṣilẹ ni, nigba ti ayẹwo naa maa de, o ti fihan pe oun ati iyawo oun pẹlu dẹrẹba oun ti lugbadi arun naa.	Àkọṣílẹ̀ ni, nígbà tí àyẹ̀wò nàá máa dé, ó ti fihàn pé òun àti ìyàwó òun pẹ̀lú dẹ́rẹ́bà òun ti lùgbàdì àrùn náà.
O ni loju ẹsẹ loun ti pe Gomina Babajide Sanwo-Olu ati olori awọn oṣiṣẹ gomina, iyẹn Ọgbẹni Tayọ Ayinde, loju ẹsẹ ni wọn si ti ṣeto awọn eleto ilera ti yoo maa bojuto oun, ninu ile.	Ó ní lójú ẹsẹ̀ lòun ti pe Gómìnà Babájídé Sanwó-Olú àti olórí àwọn òṣìṣẹ́ gómìnà, ìyẹn Ọ̀gbẹ́ni Táyọ̀ Àyìndé, lójú ẹsẹ̀ ní wọ́n sì ti ṣètò àwọn elétò ìlera tí yóò máa bójútó òun, nínú ilé.
Mi o kii ṣeeyan to maa n ṣojo, ṣugbọn nigba to maa di ọjọ kẹrinla, oṣu yẹn, ẹru ti bẹrẹ si i ba mi, tori ṣe ni wọn ni lati gbe iyawo mi lọ sileewosan to wa ni Onikan, wọn ni ibẹ lawọn ti gbọdọ toju rẹ.	“Mi ò kìí ṣèèyàn tó máa ń ṣójó, ṣùgbọ́n nígbà tó máa di ọjọ́ kẹrìnlá, oṣù yẹn, ẹ̀rù ti bẹ̀rẹ̀ sí í bà mí, torí ṣe ni wọ́n nì láti gbè ìyàwó mí lọ sílééwòsàn tó wà ní Oníkán, wọ́n ní ibẹ̀ làwọn ti gbọdọ̀ tójú rẹ̀.
Odidi ọjọ mẹta ni wọn fi n toju rẹ, ṣugbọn ko si ami to fihan pe nnkan ti wọn n lo fun un ba a lara mu.	Odidi ọjọ́ mẹ́ta ni wọ́n fi ń tójú rẹ̀, ṣùgbọ́n kò sì àmí tó fihàn pé nǹkan tí wọ́n ń lò fún un ba a lára mu.
Ṣugbọn wọn gbiyanju lati tọju rẹ.	Ṣ̀ugbọ́n wọ́n gbìyànjú làtì tọ́jú rẹ̀.
 Akọṣile lo sọrọ bẹẹ.	” Akọṣile ló sọ̀rọ̀ bẹ́ẹ̀.
Ọkunrin akọwe iroyin naa dupẹ lọwọ gbogbo awọn dokita atawọn eleto ilera ti wọn tọju oun atiyawo oun ati dẹrẹba rẹ lasiko ti arun naa ba wọn fa a.	Ọkùnrin akọ̀wé ìròyìn náá dúpẹ́ lọ́wọ́ gbogbo àwọn dókítà àtàwọn elétò ìlera tí wọ́n tọ́jú òun àtìyàwó òun àti dẹrẹbà rẹ̀ lásìkò tí àrùn náà bá wọn fà á.
Aṣejere le fidi ẹ mulẹ pe Akọṣile ti bẹrẹ iṣẹ pada lọfiisi rẹ, nnkan si ti n lọ bo ṣe yẹ ko lọ.	Àṣejèrè le fìdí ẹ̀ múlẹ̀ pé Akọṣile ti bẹ̀rẹ̀ iṣẹ́ padà lọ́fíìsì rẹ̀, nǹkan sì ti ǹ lọ bó ṣe yẹ kó lọ̀.
Iṣẹ to ti bajẹ la maa n tunṣe lọdọ tiwa  Alabẹde	Iṣẹ́ tó ti bàjẹ́ la máa ń túnṣe lọ́dọ̀ tiwa – Alábẹdé
Oloye Dr.Julius Ọlanrewaju Alabẹde jẹ dokita iṣegun ibilẹ to maa n to eegun ara, wọn ti ba TOBI ADEYẸMỌ sọrọ nipa iṣẹ ibilẹ ti wọn n ṣe.	Olóyè Dr.Julius Ọlánrewájú Alábẹdé jẹ́ dókítà ìṣègùn ìbílẹ̀ tó máa ń to eegun ara, wọ́n ti bá TÓBI ADÉYẸMỌ sọ̀rọ̀ nípa iṣẹ̀ ìbílẹ tí wọ́n ń ṣe.
Ohun ti wọn sọ ree:	Ohun tí wọ́n sọ rèé:
Aṣejere: Ẹ jẹ ki a mọ yin ju bayii lọ?	Àṣejèrè: Ẹ jẹ́ kí á mọ̀ yín ju báyìí lọ?
Alabẹde: Orukọ mi ni Oloye Dr.Julius Olanrewaju Alabẹde ti mo wa ni 5, adugbo Suraju, Okerube, ni ibusọ to gbẹyin.	Alábẹdé: Orúkọ mi ni Olóyè Dr.Julius Olánrewájú Alábẹdé tí mo wà ní 5, àdúgbò Sùrájù, Òkèrubè, ni ibùsọ̀ tó gbẹ̀yìn.
Aṣejere: O ti to igba wo tẹẹ ti n ṣiṣẹ ibilẹ yii bọ?	Àṣejèrè: Ó ti tó ìgbà wo tẹẹ ti ń ṣiṣẹ́ ìbílẹ̀ yìí bọ̀?
Alabẹde: O ti pẹ o, a o kii ṣọmọde nidii iṣẹ yii, ti mo ba wo o daadaa, o ti to ọdun mẹtadinlọgbọn.	Alábẹdé: O ti pẹ o, a ò kíí ṣọmọdé nídìí iṣẹ́ yìí, tí mo bá wò ó dáadáa, ó ti tó ọdún mẹ́tàdínlọ́gbọ̀n.
Aṣejere: Ki lawọn iriri yin nidii iṣẹ yii?	Àṣèjèrè: Kí làwọn ìrírí yín nídìí iṣẹ́ yìí?
Alabẹde: Ọlọrun gba fun wa nidii iṣẹ yii daadaa, a o ṣe aṣeti ri, Ọlọrun n gba fun wa, Eledua ṣi duro lẹyin wa, ọpọ eeyan lo mọ wa.	Alábẹdé: Ọlọ́run gbà fún wa nídìí iṣẹ́ yìí dáadáa, a ò ṣe àṣetì ri, Ọlọ́run ń gbà fún wa, Elédùà ṣí dúró lẹ́yìn wa, ọ̀pọ̀ èèyàn ló mọ̀ wá.
Ko sibi ti won kii ti i darukọ Alabẹde.	Kò síbi ti won kìí ti í dárúkọ Alábẹdé.
Orukọ mi ko dẹ ni bajẹ.	Orúkọ mi kò dẹ̀ ní bàjẹ́.
Aṣejere: Ki lo de tawọn eniyan maa n pe yin ni Alabẹde?	Àṣejèrè: Kí ló dé táwọn ènìyàn máa ń pè yín ní Alábẹdé?
Alabede: Lati kekere mi, ila la maa n kọ lọdọ wa, a dẹ maa n dabẹ.	Alábedé: Láti kékeré mí, ilà la máa ń kọ lọ́dọ̀ wa, a dẹ̀ máa ń dábẹ̀.
Tẹẹ ba ri ẹni to n jẹ Alabẹde, awọn to n kọla ni.	Tẹ́ẹ bá rí ẹni tó ń jẹ́ Alábẹdé, àwọn tó ń kọlà ni.
Orukọ yẹn ko le parẹ laelae.	Orúkọ yẹn kò le parẹ́ láéláé.
Aṣejere: Bawo lẹ ṣe n ṣetọju awọn eeyan?	Àṣejèrè: Báwo lẹ ṣe ń ṣètọ́jú àwọn èèyàn?
Alabẹde: Ti ẹsẹ eniyan ba da, a maa n ṣe e, ki eegun ẹsẹ eeyan fọ, ki Ọlọrun gba fun wa ni o.	Alábẹdé: Tí ẹsẹ̀ ènìyàn bá da, a máa ń ṣe é, kí eegun ẹsẹ̀ èèyàn fọ́, kí Ọlọ́run gbà fún wa ni o.
Wọn maa n gbe awọn ti wọn ti kọ silẹ ni Jẹnẹra ati Igbobi wa sọdọ wa, a si maa ṣiṣẹ fun wọn.	Wọ́n máa ń gbé àwọn tí wọ́n ti kọ̀ sílẹ̀ ni Jẹ́nẹ́rà àti Igbóbì wá sọ́dọ̀ wa, a sì máa ṣiṣẹ́ fún wọn.
Bi iya kan to de ibi ti a yọ eegun rẹ, o ti wa ni Igbobi tẹlẹ ti wọn ko ri nnkan ṣe si i. Wọn mọ wa ni awọn ọsibitu ibi ti wọn ti n to eegun gan-an ni.	Bí ìyá kan tó dé ibí tí a yọ eegun rẹ̀, ó ti wà ní Igbóbì tẹ́lẹ̀ tí wọn kò rí nǹkan ṣe sí i. Wọ́n mọ̀ wá ní àwọn ọsibítù ibi tí wọ́n ti ń to eegun gan-an ni.
Aṣejere: Ṣe ẹ le fi ileewosan ti wọn ti n to eegun we tọdọ yin?	Àṣejèrè: Ṣé ẹ lè fi iléèwòsàn tí wọ́n ti ń to èègùn wé tọ̀dọ̀ yín?
Alabẹde: Ko jọ rawon o, iṣẹ temi; iṣẹ ọpọlọ ni o, ati pe iṣẹ ibilẹ ni o, ẹni ti ko ba mọ idi rẹ, ko le se e.	Alábẹdé: Kò jọ rawon o, iṣẹ́ tèmi; iṣẹ́ ọ̀pọ̀lọ̀ ni o, at̀i pé iṣẹ́ ìbílẹ̀ ni ò, ẹni tí kò bá mọ ìdì rẹ̀, kò le sè e.
Olorun yan mi sise yii ni o, gege bi iranse Olorun ni.	Olórun yàn mí sìsè yíì ni o, gégé bí ìránsé Olórun ni.
Ise to ba ti to odun mẹsan-mẹwaa tabi ju bẹẹ lọ.	Isé tó bá ti tó odún mẹ́sàn-mẹ́wàá tàbí jù bẹ́ẹ̀ lọ.
Ọlọrun lo fun wa ṣe.	Ọlọ́run ló fún wa ṣé.
Aṣejere: Ki lawọn imọran yin fun awọn eniyan?	Àṣejèrè: Kí làwọn imọran yín fún àwọn ènìyàn?
Alabẹde: Ọlọrun ko ni jẹ ka ri wahala ijamba mọto o, tabi ẹni ti a de mọlẹ, to ba dẹ ṣẹlẹ to jẹ temi, wọn a gbe e wa sọdọ mi, ti ko ba de jẹ temi, wọn ko ni gbe e wa sọdọ mi.	Alábẹde: Ọlọ́run kò ní jẹ́ ká rí wàhálà ìjàmbá mọ́tò ò, tàbí ẹni tí a dé mọ́lẹ̀, tó bá dẹ̀ ṣẹlẹ̀ tó jẹ́ tèmi, wọ́n á gbé e wá sọ́dọ̀ mi, tí kò bá dè jẹ́ tèmi, wọn kò ni gbé e wa sọ́dọ̀ mi.
To ri i pe ibi yii gan ni ireti pin si, iṣẹ ti ko ba latunṣe ko le ni atunṣe mọ o.	To rí í pé ibí yìí gan ni ìrètí pín sí, iṣẹ́ tí kò bá látùńṣe kò lè nì àtúnṣe mọ́ ó.
Ẹ le pe mi sori nọmba yii: 09063774541.	Ẹ le pè mí sórí nọ́ḿba yìí: 09063774541.
Ẹ fura o!	Ẹ fura o!
Wọn fẹẹ da ilẹ Yoruba ru ni o  Akeredolu	Wọ́n fẹ́ẹ́ da ilẹ̀ Yorùbá ru ni ò – Akérédolú
Gomina Oluwarotimi Akeredolu ti ipinlẹ Ondo ti kigbe sita pe ki gbogbo ọmọ Yoruba ṣọra, nitori ohun to n ṣẹlẹ lọwọ fi han pe awọn ti leri ati da gbogbo ilẹ Yoruba ru ni, kii ṣe alaafia ilẹ naa ni wọn n wa rara.	Gómìnà Olúwarótìmí Akérédolú tí ìpínlẹ̀ Òndó ti kígbe sítà pé kí gbogbo ọmọ Yorùbá ṣọ́ra, nítorí ohun tó ń ṣẹlẹ̀ lọ́wọ́ fi hàn pé àwọn tí lèri àti da gbogbo ilẹ̀ Yorùbá rú ni, kìi ṣé àlàáfíà ilẹ́ náà ni wọ́n ń wá rárá.
Akeredolu lo sọrọ yii lorukọ awọn gomina ile Yoruba yooku rẹ, pe o ti han gbangba pe awọn janduku kan ti wọn fẹẹ da ilẹ Yoruba ru lo yawọ aarin awọn ọdọ to n fẹhonu han lati tako awọn ọlọpaa, eyi ti wọn pe ni #ENDSARS.	Akérédolú ló sọ̀rọ̀ yìí lórúkọ àwọn gómìnà ilé Yorùbá yóòkù rẹ̀, pé ó ti hàn gbangba pé àwọn jàndùkú kan tí wọ́n fẹ́ẹ́ da ilẹ̀ Yorùbá rú ló yawọ ààrín àwọn ọ̀dọ́ tó ń fẹ̀hónú hàn láti tako àwọn ọlọ́pàá, èyí tí wọ́n pè ní #ENDSARS.
Arakunrin ni gbogbo ọna lawọn gomina ilẹ Yoruba ti n gba lati wa ojuutu si iṣoro naa, lara rẹ ni igbekalẹ igbimọ lati wa idajọ fun awọn ti awọn ọlọpaa SARS ti huwa ibi si.	Arákùnrin ni gbogbo ọ̀nà làwọn gómìnà ilẹ̀ Yorùbá tí ń gbà láti wá ojúùtú sí ìṣòro náà, lára rẹ̀ ni ìgbékalẹ̀ ìgbìmọ̀ láti wá ìdájọ́ fún àwọn tí àwọn ọlọ́pàá SARS ti hùwà ibi sí.
Bẹẹ ni awọn gomina naa si tun ba awọn araalu ti wọn ti padanu eeyan wọn kẹdun.	Bẹ́ẹ̀ ni àwọn gómìnà náà sì tún bá àwọn aráàlú tí wọ́n ti pàdánù èèyàn wọn kẹ́dùn.
Bakan naa lawọn gomina naa tako iwa idaluru, ati bi awọn janduku kan ṣe yawọ aafin Ọba Eko, Ọba Rilwanu Akiolu, ti wọn si tun gbe ọpa aṣẹ rẹ lọ, wọn ni iwa abuku gbaa ni, bẹẹ lo si tun tako aṣa ati iṣe ilẹ Yoruba.	Bákan náà làwọn gómìnà náà tako ìwà ìdàlúrú, àti bí àwọn jàndùkú kan ṣe yawọ ààfin Ọba Èkó, Ọba Rilwanu Akiolú, tí wọ́n sì tún gbé ọ̀pá àṣẹ rẹ̀ lọ, wọ́n ní ìwà àbùkù gbáà ni, bẹ́ẹ̀ ló sì tún tako àṣà àti ìṣe ilẹ̀ Yorùbá.
Ọlọrun lo gba igba-aaru lori mi lọja Mile 12 lEkoo  Ọpẹlọpẹ Anointing	Ọlọ́run ló gba igbá-àárù lórí mi lọ́jà Mile 12 l’Ékòó – Ọpẹ́lọpẹ́ Anointing
Laide Gold	Láídé Gold
Gbajumọ olorin ẹmi, Lady Evangelist Dr.	Gbajúmọ̀ olórin ẹ̀mí, Lady Evangelist Dr.
Dunnni Ọlanrewaju tawọn eeyan mọ si Ọpẹlọpẹ Anointing lo ṣalaye irinkerindo igbesi aye rẹ laipẹ yii nigba to n ṣe ayẹyẹ ọjọọbi ọgọta ọdun lori ilẹ alaaye.	Dùnńní Ọlánrewájú táwọn èèyàn mọ̀ sí Ọpẹ́lọpẹ́ Anointing ló ṣàlàyé ìrìnkèrindò ìgbésí ayé rẹ̀ láìpẹ̀ yìí nígbà tó ń ṣe ayẹyẹ ọjọ́ọ̀bí ọgọ́ta ọdún lórí ilẹ̀ alààyè.
Ninu ayọ nla pẹlu ifẹmi imoore han si Ọlọrun lo ti ṣalaye pe, irin ajo oun nile aye yii paapaa julọ lati le jẹ alẹnulọrọ lawujọ kun fun ohun oriṣiiriṣii toun si n fogo fun Ọlọrun bi ọrọ naa ṣe jasọpẹ nigbẹyin.	Nínú ayọ̀ ńlá pẹ̀lú ìfẹ̀mí ìmoore hàn sí Ọlọ́run ló ti ṣàlàyé pé, ìrìn àjò òun nílé ayé yìí pàápàá jùlọ lá́ti le jẹ alẹ́nulọ́rọ̀ láwùjọ kún fún ohun oríṣìíríṣìí tóun sì ń fògo fún Ọlọ́run bí ọ̀rọ̀ náà ṣe jásọ́pẹ́ nígbẹ̀yìn.
Gbogbo ọna ni satani fi gbogun ti mi ṣugbọn lọjọ manigbagbe kan ni Ọlọrun gbe mi bori ti mo wa n yọ ayọ nla lonii	“Gbogbo ọ̀nà ni sàtánì fi gbógun tì mí ṣùgbọ́n lọ́jọ́ mánigbàgbé kan ni Ọlọ́run gbé mi borí tí mo wá ń yọ ayọ̀ ńlá lónìí’
Obinrin Ajihinrere naa sọ pe bi oun ba ro arojinlẹ lori igbesi aye oun, awọn nnkan to ti ṣẹlẹ sẹyin atawọn idojukọ leyii to gbe oun de ebute aṣeyọri, ṣe lọrọ ohun maa n mu oun ranti owe Yoruba to sọ pe, ironu pupọ ni i fa ẹkun asunndakẹ tori naa ṣe loun n fogo fỌlọrun lori ore ọọfẹ alailabawọn toun ri gba.	Obìnrin Ajíhìnrere náà sọ pé bí òun bá ro àròjinlẹ̀ lórí ìgbésí ayé òun, àwọn nǹkan tó ti ṣẹlẹ̀ sẹ́yìn àtàwọn ìdojúkọ léyìí tó gbé òun dé èbúté àṣeyọrí, ṣe lọ̀rọ̀ òhun máa ń mú òun rántí òwe Yorùbá tó sọ pé, ìrònú púpọ̀ ní í fa ẹkún àsunǹdákẹ́ torí náà ṣe lóun ń fògo f’Ọ́lọ́run lórí ore ọ̀ọ̀fẹ́ aláìlábàwọ́n tóun rí gbà.
Lara koko nnkan to mu ki obinrin naa maa dupẹ aduudutan naa leyii to sọ pe, ṣeni oun ko ba maa gba aaru lỌja Mile 12 lEkoo tawọn eeyan ko ba maa pe oun ni alaabaru ṣugbọn aanu ati oju rere toun ri gba lọdọ Ọlọrun loun fi di eeyan pataki lawujọ ti wọn n pe ni gbajugbaja olorin ẹmi nipa ifami ororo yan nitori naa iyin Ọlọrun ko ni i tan lẹnu oun titi lae.	Lára kókó nǹkan tó mú kí obìnrin náà máa dúpẹ́ àdúùdútán náà léyìí tó sọ pé, ṣeni òun kò bá máa gba àárù l’Ọ́jà Mile 12 l’Ékòó táwọn èèyàn kò bá máa pe òun ní aláàbárù ṣùgbọ́n àánú àti ojú rere tóun rí gbà lọ́dọ̀ Ọlọ́run lòun fi di èèyàn pàtàkì láwùjọ tí wọ́n ń pè ní gbajúgbajà olórin ẹ̀mí nípa ìfàmì òróró yàn nítorí náà ìyìn Ọlọ́run kò ní í tán lẹ́nu òun títí lae.
Ileeṣẹ Traffic Radio gbe ẹrọ igbalode ori foonu jade	Iléeṣẹ́ Traffic Radio gbé ẹ̀rọ ìgbàlódé orí fóònù jáde
Ileeṣẹ Traffic Radio ti ṣefilọlẹ ẹrọ igbalode ori foonu kan ti yoo fun awọn araalu lanfaani ati mọ ohun to n ṣẹlẹ loju popo lasiko, lori foonu wọn.	Iléeṣẹ́ Traffic Radio ti ṣèfilọ́lẹ̀ ẹ̀rọ ìgbàlódé orí fóònù kan tí yóò fún àwọn aráàlú lánfààní àti mọ ohun tó ń ṣẹlẹ̀ lójú pópó lásìkò, lórí fóònù wọn.
Eyi wa ni ibamu pẹlu erongba ileeṣẹ naa lati mu iroyin nipa igbokegbodo ọkọ wa fun awọn eeyan lasiko.	Èyí wà ní ìbámu pẹ̀lú èròńgbà iléeṣẹ́ náà láti mú ìròyìn nípa ìgbòkègbodò ọkọ wa fún àwọn èèyàn lásìkò.
Ẹrọ igbalode ori foonu naa ti wọn pe ni Lagos Traffic Radio 96.	Ẹ̀rọ ìgbàlódé orí fóònù náà tí wọ́n pè ní “Lagos Traffic Radio 96.
1FM yoo tubọ fun awọn araalu lanfaani ati mọ nipa ohun to n ṣẹlẹ loju popo lasiko.	1FM” yóò túbọ̀ fún àwọn aráàlú lánfààní àti mọ nípa ohun tó ń ṣẹlẹ̀ lójú pópó lásìkò.
Gẹgẹ bi Alagba Tayọ Akanle ti sọ ọ di mimọ fun Aṣejere, ẹrọ igbalode yii yoo tubọ ran ileeṣẹ redio naa lọwọ lati jẹ ki awọn araalu mọ nipa bi oju opopona wa ṣe ri, ibi ti wọn le ṣẹna gba ati ohun to n ṣẹlẹ nibi ti wọn wa.	Gẹ́gẹ́ bí Alàgbà Táyọ̀ Akanlé ti sọ ọ́ di mímọ̀ fún Àṣejèrè, ẹ̀rọ ìgbàlódé yìí yóò túbọ̀ ran iléeṣẹ́ rédíò náà lọ́wọ́ láti jẹ́ kí àwọn aráàlú mọ̀ nípa bí ojú òpópónà wa ṣe rí, ibi tí wọ́n le ṣẹ́ná gbà àti ohun tó ń ṣẹlẹ̀ níbi tí wọ́n wà.
Ẹrọ igbalode ni yoo maa ṣe awọn iṣẹ wọnyi.	Ẹ̀rọ ìgbàlódé ni yóò máa ṣe àwọn iṣẹ́ wọ̀nyí.
Akanle ni erongba ileeṣẹ naa nipa ẹrọ igbalode yii ni lati tubọ kan si awọn ẹrọ to n gbọ redio naa kaakiri ipinlẹ Eko.	Akanlé ní èròńgbà iléeṣẹ́ náà nípa ẹ̀rọ ìgbàlódé yìí ni láti túbọ̀ kàn sí àwọn ẹ̀rọ tó ń gbọ́ rédíò náà káàkiri ìpínlẹ̀ Èkó.
Ori foonu la gbọ pe awọn to ba nifẹẹ si ẹrọ yii yoo ti gba kinni ọhun silẹ.	Orí fóònù la gbọ́ pé àwọn tó bá nífẹ̀ẹ́ si ẹ̀rọ yìí yóò ti gba kinní ọ̀hún sílẹ̀.
Lẹyin ọdun mẹtalelaaadọrin, Alaafin Ọyọ gbe ade lori Onisolu ti Solu-Alade	Lẹ́yìn ọdún mẹ́tàléláàádọ́rin, Aláàfin Ọ̀yọ́ gbé adé lórí Onísólú ti Sólú-Aládé
Ojuoluwakotimi Olusina	Ojúolúwakòtìmí Olúsínà
Onisolu ti Solu Alade tuntun ti wọn ṣẹṣẹ gbe ade ati ọpa aṣẹ fun, Ọba Babatunde Adebọwale Muideen Balogun, ti dupẹ lọwọ Gomina Babajide Sanwo-Olu fun bo ti fọwọ si yiyan sipo ọba rẹ, ati bo ṣe ni i lọkan lati gbe ipinlẹ Eko lọ sibi giga.	Onísólú ti Sólú Aládé tuntun tí wọ́n ṣẹ̀ṣẹ̀ gbé adé àti ọ̀pá àṣẹ fún, Ọba Babátúndé Adébọ̀wálé Muideen Balógun, ti dúpẹ́ lọ́wọ́ Gómìnà Babájídé Sanwó-Olú fún bó ti fọwọ́ sí yíyàn sípò ọba rẹ̀, àti bó ṣe ní i lọ́kàn láti gbé ìpínlẹ̀ Èkó lọ síbi gíga.
Ọba Babatunde Balogun sọrọ yii lẹyin ti gomina gbe ọpa aṣẹ le e lọwọ lọjọ Iṣẹgun, Tusde ọsẹ yii ni Alausa, Ikẹja lEkoo.	Ọba Babátúndé Balógun sọ̀rọ̀ yìí lẹ́yìn tí gómìnà gbé ọ̀pà àṣẹ lé e lọ́wọ́ lọ́jọ́ Ìṣẹ́gun, Túsde ọ̀sẹ̀ yìí ní Aláùsá, Ìkẹjà l’Ékòó.
Agbegbe Ibẹju-Lẹkki niipinlẹ Eko ni Solu-Ade wa, baalẹ ni wọn ṣi n jẹ niluu ọhun tẹlẹ ko too di pe gomina faṣẹ si i pe ki wọn fi Ọba Balogun jẹ.	Agbègbè Ìbẹ̀jù-Lẹ́kkí níìpínlẹ̀ Èkó ni Sólú-Adé wà, baálẹ̀ ni wọ́n ṣì ń jẹ nílùú ọ̀hún tẹ́lẹ̀ kó tóó di pé gómìnà fàṣẹ sí i pé kí wọ́n fí Ọba Balógun jẹ́.
Kabiyesi ninu ọrọ rẹ ṣeleri lati ko gbogbo awọn ọmọ Solu Alade mọra, bẹẹ lo si di dandan kawọn jọ ṣiṣẹ idagbasoke ilu ọhun pọ.	Kábíyèsí nínú ọ̀rọ̀ rẹ̀ ṣèlérí láti ko gbogbo àwọn ọmọ Sólú Aládé mọ́ra, bẹ́ẹ̀ ló sì di dandan káwọn jọ ṣiṣẹ ìdàgbàsókè ìlú ọ̀hún pọ̀.
Ko ṣai beere fun ifọwọsowọpọ awọn ọmọ ilu, o si mu u da wọn loju pe oun ko ni i doju ti wọn rara ninu iṣẹ gbigbe ilu naa lọ sibi giga.	Kò ṣàì béèrè fún ìfọwọ́sowọ́pọ̀ àwọn ọmọ ìlú, ó sì mú u dá wọn lójú pé òun kò ní í dójú tì wọ́n rárá nínú iṣẹ́ gbígbé ìlú náà lọ síbi gíga.
Bakan naa ni kabiyesi tubọ bẹẹrẹ fun awọn ohun amayedẹrun niluu Solu Alade, paapaa ọna to ja gaara laduugbo naa, nitori eti-odo niluu ọhun wa.	Bákan náà ni kábíyèsí túbọ̀ bẹ̀ẹ̀rẹ̀ fún àwọn ohun amáyédẹrùn nílùú Sólú Aládé, pàápàá ọ̀nà tó já gaara ládùúgbò náà, nítorí etí-odò nílùú ọ̀hún wá.
Bẹẹ la fẹ ki gomina ba wa ri si eto aabo lagbegbe wa, o ṣe pataki, ki wọn si tun ba wa ṣe nnkan si awọn oju ọna to wa niluu Solu Ade, ohun ti Ọba Babatunde Balogun sọ niyẹn.	“Bẹ́ẹ̀ la fẹ́ kí gómìnà bá wa rí sí ètò ààbò lágbègbè wa, ó ṣe pàtàkì, kí wọ́n sì tún bá wa ṣe nǹkan sí àwọn ojú ọ̀nà tó wà nílùú Sólú Adé,” ohun tí Ọba Babátúndé Balógun sọ nìyẹn.
Kabiyesi ni, oun ko bẹnikan ja, gbogbo ọmọ ilu Solu lọrẹ oun bayii, ki gbogbo wọn fọwọsowọpọ pẹlu oun, kawọn le gbe ilu naa lọ sibi giga, nitori ire ti de, ayọ ti de, igba ọtun naa ti de fawọn ọmọ ilu Solu.	Kábíyèsí ní, òun kò bẹ́nìkan jà, gbogbo ọmọ ìlú Sólú lọ̀rẹ́ òun báyìí, kí gbogbo wọn fọwọ́sowọ́pọ̀ pẹ̀lú òun, káwọn le gbé ìlú náà lọ síbi gíga, nítorí ire ti dé, ayọ̀ ti dé, ìgbà ọ̀tun náà ti dé fáwọn ọmọ ìlú Sólú.
Bakan naa ni kabiyesi tun ni bi oun ṣe maa sọ okun to wa ninu ilu naa di ọrọ nla lo jẹ oun logun, ṣugbọn kii ṣe ohun tẹnikan le da ṣe, ajumọṣe niṣẹ ọhun.	Bákan náà ni kábíyèsí tún ní bí òun ṣe máa sọ òkun tó wà nínú ìlú náà dí ọ̀rọ̀ ńlá ló jẹ òun lógún, ṣùgbọ́n kìí ṣe ohun tẹ́nìkan le dá ṣe, àjùmọ̀ṣe niṣẹ́ ọ̀hún.
Gomina Babajide Sanwo-Olu ninu ọrọ to fi ran kọmiṣanna fun eto ijọba ibilẹ, Dokita Wale Ahmed, o sọ pe ayẹyẹ naa ṣe pataki, bẹẹ lo si rọ gbogbo awọn ọmọ ilu Solu-Alade lati fọwọsowọpọ pẹlu ọba tuntun naa.	Gómìnà Babájídé Sanwó-Olú nínú ọ̀rọ̀ tó fi rán kọmíṣánnà fún ètò ìjọba ìbílẹ̀, Dókítà Wálé Ahmed, ó sọ pé ayẹyẹ náà ṣe pàtàkì, bẹ́ẹ̀ ló sì rọ gbogbo àwọn ọmọ ìlú Sólú-Aládé láti fọwọ́sowọ́pọ̀ pẹ̀lú ọba tuntun náà.
Bakan naa ni gomina tun ran awọn ọmọọlu leti pe; bo tiẹ jẹ pe ọlaju ti de, sibẹ ipo ọla nipo ọba, ohun to si yẹ keeyan bu ọla fun ni, kii ṣe bẹẹ nikan.	Bákan náà ni gómìnà tún rán àwọn ọmọọ̀lú létí pé; bó tiẹ̀ jẹ́ pé ọ̀làjú ti dé, síbẹ̀ ipò ọlá nipò ọba, ohun tó sì yẹ kéèyàn bu ọlá fún ni, kìí ṣe bẹ́ẹ̀ nìkan.
Gẹgẹ bi ẹni to n ṣakoso aṣa ati iṣe awọn eeyan rẹ, kabiyesi lawọn eeyan maa ri gẹgẹ bii ẹni tawọn le fọrọ lọ fun ilọsiwaju awọn alaafia ilu.	“Gẹ́gẹ́ bí ẹni tó ń ṣàkóso àṣà àti ìṣe àwọn èèyàn rẹ̀, kábíyèsí láwọn èèyàn máa rí gẹ́gẹ́ bíi ẹni táwọn le fọ̀rọ̀ lọ̀ fún ìlọsíwájú àwọn àlááfíà ìlú.
Mo gbadura ki Ọlọrun fun yin ni ọgbọn ati imọ lati ṣakoso awọn eeyan yin.	Mo gbàdúrà kí Ọlọ́run fun yín ní ọgbọ́n àti ìmọ̀ láti ṣàkóso àwọn èèyàn yín.
	”
Ninu ọrọ tiẹ, olugbaninimọran pataki fun gomina lori ọrọ awọn lọbalọba, Ọmọọba Bayọ Ọṣiyẹmi, ba awọn ọmọ ilu yọ lori bi wọn ti fi kabiyesi jẹ fun ilu Solu-Ade.	Nínú ọ̀rọ̀ tiẹ̀, olùgbaninímọ̀ràn pàtàkì fún gómìnà lórí ọ̀rọ̀ àwọn lọ́balọ́ba, Ọmọọba Báyọ̀ Ọ̀ṣíyẹmí, bá àwọn ọmọ ìlú yọ̀ lórí bí wọ́n ti fi kábíyèsí jẹ fún ìlú Sólú-Adé.
Lara awọn laamilaaka to wa nibi ayẹyẹ ọhun to waye ninu gbọngan igbalejo ileeṣẹ ijọba to n ri si eto ijọba ibilẹ ni, awọn ọmọ ilu Solu Ade, Ọnarebu Ọlọrunkẹmi Surakat, Dokita Tọla Kasali, Ọnarebu Fọlami Musliu, Ọnarebu Bayọ Balogun atawọn ọmọ igbimọ alaṣẹ ijọba.	Lára àwọn lààmìlaaka tó wà níbi ayẹyẹ ọ̀hún tó wáyé nínú gbọ̀ngàn ìgbàlejò iléeṣẹ́ ìjọba tó ń rí sí ètò ìjọba ìbílẹ̀ ni, àwọn ọmọ ìlú Sólú Adé, Ọnarébù Ọlọ́runkẹ́mi Surakat, Dókítà Tọ́lá Kàsálí, Ọnarébù Fọlámi Musliu, Ọnarébù Báyọ̀ Balógun àtàwọn ọmọ ìgbìmọ̀ aláṣẹ ìjọba.
Ọmọborty ra mọto olowo nla, o tun gbẹbun mọto tuntun	Ọmọborty ra mọ́tò olówó ńlá, ó tún gbẹ̀bùn mọ́tò tuntun
Biọdun Okẹowo, tawọn ololufẹẹ rẹ mọ si ọmọ Borty ti ra mọto olowo nla, amọ bi oṣere tiata yii ṣe n yọ ayọ mọto bọginni naa, lẹnikan tun fi mọto nla mi in taa lọrẹ.	Bíọ́dún Òkẹ́owó, táwọn olólùfẹ́ẹ́ rẹ̀ mọ̀ sí ọmọ Borty ti ra mọ́tò olówó ńlá, àmọ́ bí òṣèré tíátà yìí ṣe ń yọ ayọ̀ mọ́tò bọ̀gìnnì náà, lẹnìkan tún fi mọ́tò ńlá mí ìn taá lọ́rẹ.
Oṣere tiata naa, to maa n saaba gbe fọto rẹ sori ẹrọ ayelujara, paapaa to maa n fi idi rẹ han fawọn ololufẹẹ rẹ, sọ pe ọdun to kọja loun bẹrẹ si i sanwo mọto naa, ṣugbọn ọsẹ yii loun ṣẹṣẹ pari sisan owo naa.	Òṣèré tíátà náà, tó máa ń sáábà gbé fọ́tò rẹ̀ sórí ẹ̀rọ ayélujára, pàápàá tó máa ń fi ìdí rẹ̀ hàn fáwọn olólùfẹ́ẹ rẹ̀, sọ pé ọdún tó kọjá lòun bẹ̀rẹ̀ sí í sanwó mọ́tò náà, ṣùgbọ́n ọ̀sẹ̀ yìí lòun ṣẹ̀ṣẹ̀ parí sísan owó náà.
O ni, boun ti sanwo ọhun tan lẹnikan tun fi mọto nla kan ranṣẹ soun.	Ó ní, bóun ti sanwó ọ̀hún tán lẹnìkan tún fi mọ́tò ńlá kan ránṣẹ́ sóun.
O ni, oore nla ni lọdun tuntun.	Ó ní, oore ńlá ní lọ́dún tuntun.
Ọmọbinrin naa ni oun tun ṣẹṣẹ gba iṣẹ nla ni laipẹ.	Ọmọbìnrin náà ní òun tún ṣẹ̀ṣẹ̀ gba iṣẹ́ ńlá ní láìpẹ́.
Foonu lo tu aṣiri Mohammed to pa Alaaja Ṣẹri nIgboọra	Fóònù ló tú àṣírí Mohammed tó pa Àláájà Ṣẹ̀rí n’Ígbóọrà
Ileeṣẹ ọlọpaa ipinlẹ Ọyọ ti sọ pe foonu lo tu aṣiri Jare Mohammed, ọkan ninu awọn to pa gbajumọ oniṣowo ilu Igboọra, niipinlẹ Ọyọ, tawọn ọbayejẹ ṣekupa laipẹ yii.	Iléeṣẹ́ ọlọ́pàá ìpínlẹ̀ Ọ̀yọ́ ti sọ pé fóònù ló tú àṣírí Jàre Mohammed, ọ̀kan nínú àwọn tó pa gbajúmọ̀ oníṣòwò ìlú Igbóọrà, níìpínlẹ̀ Ọ̀yọ́, táwọn ọ̀bàyéjẹ́ ṣekúpa láìpẹ́ yìí.
Alaaja Ṣẹrifat Adisa, to ni ileepo Subawah Filling Station niluu Igboọra, ni wọn yinbọn pa pẹlu awọn ọdọmọbinrin meji kan loṣu to kọja.	Àlàájà Ṣẹ̀rífát Àdìsá, tó ní iléepo Subawah Filling Station nílùú Igbóọrà, ni wọ́n yìnbọn pa pẹ̀lú àwọn ọ̀dọ́mọbìnrin méjì kan lóṣù tó kọjá.
Ṣugbọn ọwọ ti tẹ awọn afurasi mọkanla lori iku obinrin naa.	Ṣùgbọ́n ọwọ́ ti tẹ àwọn afurasí mọ́kànlá lórí ikú obìnrin náà.
Bẹẹ o ba gbagbe, awọn fulani ni awọn ọdọ agbegbe naa fẹsun kan pe wọn ṣekupa obinrin naa.	Bẹ́ẹ́ ò bá gbàgbé, àwọn fúlàní ni àwọn ọ̀dọ́ agbègbè náà fẹ̀sùn kàn pé wọ́n ṣekúpa obìnrin náà.
Kọmiṣanna ọlọpaa Ọyọ, Ngozi Ọnadẹkọ, sọ fawọn oniroyin bi awọn ajinigbe naa ṣe yawọ ileepo Subawah lọjọ keji ọdun, lojuna Idere, ni Igboọra, pẹlu awọn ibọn nla nla.	Kọmíṣánnà ọlọ́pàá Ọ̀yọ́, Ngozi Ọnadẹkọ, sọ fáwọn oníròyìn bí àwọn ajínigbé náà ṣe yawọ iléepo Subawah lọ́jọ́ kejì ọdún, lójúnà Ìdèrè, ní Igbóọrà, pẹ̀lú àwọn ìbọn ńlá ńlá.
Bi wọn ṣe kọlu obinrin naa ni wọn tun yinbọn lu awọn ọmọ meji kan; Babatunde Ọmọwumi ati Toriọla Kudirat.	Bí wọ́n ṣe kọlu obìnrin náà ni wọ́n tún yìnbọn lu àwọn ọmọ méjì kan; Babátúndé Ọmọwùmí àti Toríọlá Kudirat.
Ibọn lo ba awọn ọmọ naa, wọn si ku loju ẹsẹ.	Ìbọn ló ba àwọn ọmọ náà, wọ́n sì kú lójú ẹsẹ̀.
Ohun taa gbọ ni pe lẹyin ti wọn pa obinrin naa tan ni ọkan ninu wọn fi siimu foonu rẹ sinu foonu Alaaja Ṣẹri ti nọmba rẹ jẹ 07086824526, Nokia ni foonu naa.	Ohun táa gbọ́ ni pé lẹ́yìn tí wọ́n pa obìnrin náà tán ni ọ̀kan nínú wọn fi siimu fóònù rẹ̀ sínú fóònù Àláájà Ṣẹ̀rí tí nọ́ḿbà rẹ̀ jẹ́ 07086824526, Nokia ni fóònù náà.
Ibi tawọn ọlọpaa gba mu u niyẹn.	Ibi táwọn ọlọ́pàá gbà mú u nìyẹn.
Atanda ko nisọ lỌja wa, ko pọ soke raja	Àtàndá kò nísọ̀ l’Ọ́jà wa, kó pọ̀ sókè rajà
Mo ki gbogbo awa oloriire ti oju wa jọ ri ọdun tuntun yii pe a ku ewu ọdun to kọja, a si ku ayọ eyi taa wa ninu rẹ yii.	Mo kí gbogbo àwa olóríire tí ojú wa jọ rí ọdún tuntun yìí pé a kú ewu ọdún tó kọjá, a sì kú ayọ́ èyí taa wà nínú rẹ̀ yìí.
Ogboloogbo ọdun ni 2020 to kọja lọ ṣugbọn ọpẹ pataki lọwọ Ọba Aṣẹda ti ko jẹ ki ẹmi wa pin pẹlu ẹ.	Ògbólóògbó ọdún ni 2020 tó kọjá lọ ṣùgbọ́n ọpẹ́ pàtàkì lọ́wọ́ Ọba Aṣẹ̀dá tí kò jẹ́ kí ẹ̀mí wa pin pẹ̀lú ẹ̀.
Aṣejere lawa maa ṣe, a o ni bawọn ṣowo aṣedanu laelae lagbara Edumare.	Àṣejèrè láwa máa ṣe, a ò ní báwọn ṣòwò àṣedànù láéláé lágbára Èdùmàrè.
Too, ibi taa fọrọ ti si naa la tun ti maa hee, Adisa o fẹẹ gba lẹrọ, o loun ko ni i wọn kinni ọhun kun, bẹẹ lawa naa yari kanlẹ pe a o ni i gbaa laabọ.	Toò, ibi taa fọ̀rọ̀ tì sí náà la tún ti máa heé, Àdìsá ò fẹ́ẹ́ gba lẹ́rọ̀, ó lóun kò ní í wọn kinní ọ̀hún kún, bẹ́ẹ̀ làwa náà yarí kanlẹ̀ pé a ò ní í gbàá láàbọ̀.
Ṣe ẹ ranti pe ṣeni alakọri ẹ ja wọ inu mitiini nibi taa ti fẹẹ dibo pẹlu awọn dongari rẹ ṣugbọn ọgbọn ju agbara lọ koda ṣe lọrọ naa ya iyalọja lẹnu, aba ti sẹkitiri ọja mu wa lori Jamiu yẹn daa gan ni.	Ṣé ẹ rántí pé ṣeni alákọrí ẹ̀ já wọ inú mítììnì níbi taa ti fẹ́ẹ́ dìbò pẹ̀lú àwọn dòngárì rẹ̀ ṣùgbọ́n ọgbọ́n ju agbára lọ kódà ṣe lọ̀rọ̀ náà ya ìyálọ́jà lẹ́nu, àbá tí sẹ́kítírì ọjà mú wá lórí Jamiu yẹn dáa gan ni.
Jamiu alapamaṣiṣẹ ti wọn jaja gbe iṣẹ fun laarin ọja pẹlu owo ọfẹ, igbati olooyi to fun Adisa lọjọ yẹn halẹ gan koda ṣeni ila ẹẹkẹ alakọri han ketekete bi aworan ounjẹ alẹ Oluwa.	Jamiu alápámáṣiṣẹ́ tí wọ́n jàjà gbé iṣẹ́ fún láàrin ọjà pẹ̀lú owó ọ̀fẹ́, ìgbátí olóòyì tó fún Àdìsá lọ́jọ́ yẹn halẹ̀ gan kódà ṣeni ilà ẹ̀ẹ̀kẹ́ alákọrí hàn ketekete bí àwòrán oúnjẹ alẹ́ Olúwa.
Lojiji ni kinni ọhun ba Adisa atawọn ẹmẹwaa rẹ toripe wọn ti ro o tẹlẹ pe Tayelolu nikan lo wa nibẹ ati pe apa tiẹ nikan ko le ka wọn afigba ti wọn ri mọnamọna Jamiu.	Lójijì ni kinní ọ̀hún bá Àdìsá àtàwọn ẹmẹ̀wàa rẹ̀ torípé wọ́n ti rò ó tẹ́lẹ̀ pé Táyélolú nìkan ló wà níbẹ̀ àti pé apá tiẹ̀ nìkan kò le ká wọn àfìgbà tí wọ́n ri mọ̀nàmọ́ná Jamiu.
Lojuẹsẹ tawọn oniranu naa ti kuro ni awa Oloye yooku ti dibo ti abajade esi ibo si mu Alaaji Ọlọhungbẹbẹ olori awọn eleso laarin ọja Aṣejere, ka ma parọ emi gan an alara ni mo fẹnu si Alaaji Ọlọhungbẹbẹ toripe eeyan daadaa ni, ọrẹ minu babalọja to gbesẹ ni bẹẹ lo tun lawọ yatọ si misita Aladesanmi Alaago ahun buruku.	Lójúẹsẹ̀ táwọn oníranù náà ti kúrò ni àwa Olóyè yóòkù ti dìbò tí àbájáde èsì ìbò sì mú Àlàájì Ọlọ́hungbẹ́bẹ̀ olórí àwọn eléso láàrín ọjà Àṣejèrè, ká má parọ́ èmi gan an alára ni mo fẹnu sí Àlàájì Ọlọ́hungbẹ́bẹ̀ torípé èèyàn dáadáa ni, ọ̀rẹ́ minú bàbálọ́jà tó gbésẹ̀ ní bẹ́ẹ̀ ló tún lawọ́ yàtọ̀ sí misita Aládésanmí Aláago ahun burúkú.
Ẹ woo, ọtẹ maa pada tẹ Adisa ri gbẹyin ni, ṣeni a deede ri iwe latọdọ awọn alaṣẹ ọja loke pe ki awa kọmiti ọja Aṣejere yọju si olori patapata.	Ẹ wòó, ọ̀tẹ̀ máa padà tẹ́ Àdìsá rì gbẹ̀yìn ni, ṣeni a déédé rí ìwé látọ̀dọ̀ àwọn aláṣẹ ọjà lókè pé kí àwa kọmití ọjà Àṣejèrè yọjú sí olórí pátápátá.
Ka ma fọrọ silẹ sọrọ, ọwọ ko gbọdọ pẹ nisa akekee, mo sare ranti ọmọga toripe a o mọ nnkan to n ṣẹlẹ lọdọ Adisa.	Ká má fọ̀rọ̀ sílẹ̀ sọ̀rọ̀, ọwọ́ kò gbọdọ̀ pẹ́ nísà àkekèé, mo sáré rántí ọmọ́ga torípé a ò mọ nǹkan tó ń ṣẹlẹ̀ lọ́dọ̀ Àdìsá.
Ninu ile mi ni mo fipade naa si, koda ọmọṣalewa gan ti wa nikalẹ, iyalọja ti ṣeleri fun un pe oun naa yoo di ipo kan mu ninu awọn kọmiti ọja.	Nínú ilé mi ni mo fìpàdé náà sí, kódà ọmọ́ṣaléwá gan ti wà níkàlẹ̀, ìyálọ́jà ti ṣèlérí fún un pé òun náà yóò di ipò kan mú nínú àwọn kọmití ọjà.
Bi ọmọga ṣe ri Ṣalewa bayii ti mo dẹ tun sọ fun un pe, o ṣee ṣe ko jẹ oun lo maa gba ipo Adisa lo ba kọju simi to sọ pe Iyami mo dẹru ẹ poo, iwọ ṣa ti ran mi niṣẹ ki emi kan jẹẹ nitemi iyẹn ni pe ọrọ naa ko fariwo rara, mo sọ nnkan taa fẹ fun oun naa si sọ pe ko ṣoro bi awo ko ba ti ni i ya latọdọ wa.	Bí ọmọ́ga ṣe rí Ṣaléwá báyìí tí mo dẹ̀ tún sọ fún un pé, ó ṣeé ṣe kó jẹ́ òun ló máa gba ipò Àdìsá ló bá kọjú sími tó sọ pé ‘Ìyámi mo dẹrú ẹ poo, ìwọ ṣá ti rán mi níṣẹ́ kí èmi kàn jẹ́ẹ nítèmi’ ìyẹn ni pé ọ̀rọ̀ náà kò fáriwo rárá, mo sọ nǹkan taa fẹ́ fún òun náà sì sọ pé kò ṣòro bí awo kò bá ti ní í ya látọ̀dọ̀ wa.
Ọmọga lo jẹ ka mọ pe mitini ti n lọ labẹnu nile Alaaji Atanda ati pe ọkunrin olowo naa ti pinnu lati ra ẹbun to jọju fawọn alaṣẹ ọja loke.	Ọmọ́ga ló jẹ́ ká mọ̀ pé mitinì ti ń lọ lábẹ́nú nílé Àlàájì Àtàndá àti pé ọkùnrin olówó náà ti pinnu láti ra ẹ̀bùn tó jọjú fáwọn aláṣẹ ọjà lóke.
Ṣe ẹyin naa ri i pe ọgbọn ju agbara lọ toripe ogiri Adisa ti lanu bayii alangba tiwa si ti ko wọnu rẹ.	Ṣe ẹ̀yin náà rí i pé ọgbọ́n ju agbára lọ torípé ògiri Àdìsá ti lanu báyìí aláǹgbá tiwá si ti kò wọnú rẹ̀.
Alakori afọfungbemu gbaa lọmọkunrin ti wọn n pe ni Adisa yẹn o, ani ṣe lo da wahala silẹ nisọ eleso, wọn ni jẹẹjẹ lawọn yẹn n dawọọ idunnu pe olori awọn lo maa jẹ babalọja tuntun, ṣeni Adisa lọ sibẹ to ni wọn n da pantiri eso sibi ti ko yẹ lo ba ja iwe iwa ibajẹ fun wọn lọ bẹẹrẹbẹ, ṣebi ẹ ranti pe kinni buruku ẹ ni igbakeji ọlọpaa ọja, koda o kọja aye ẹ gidi, ewo ni jija tikẹẹti iwa ibajẹ fawọn to n dawọọ idunnu, ọrọ buruku pẹlu ẹrin ṣugbọn ẹni a na lara n ta.	Alákorí afọ́fungbému gbáà lọmọkùnrin tí wọ́n ń pè ní Àdìsá yẹn ò, àní ṣe ló dá wàhálà sílẹ̀ nísọ̀ eléso, wọ́n ní jẹ́ẹ́jẹ́ làwọn yẹn ń dáwọ́ọ́ ìdùnnú pé olórí àwọn ló máa jẹ bàbálọ́jà tuntun, ṣeni Àdìsá lọ síbẹ̀ tó ní wọn ń da pàǹtírí èso síbi tí kò yẹ ló bá já ìwé ìwà ìbàjẹ́ fún wọn lọ́ bẹẹrẹbẹ, ṣebí ẹ rántí pé kinní burúkú ẹ̀ ní igbákejì ọlọ́pàá ọjà, kódà ó kọjá àyè ẹ̀ gidi, èwò ni jíjá tíkẹ̀ẹ̀tì ìwà ìbàjẹ́ fáwọn tó ń dáwọ́ọ́ ìdùnnú, ọ̀rọ̀ burúkú pẹ̀lú ẹ̀rín ṣùgbọ́n ẹni a nà lara ń ta.
Alaaji Ọlọrungbẹbẹ ni ki wọn ma wulẹ fa wahala toripe owo to niye abuku kan an, wọn ṣiro apapọ tikẹẹti to ja fun wọn nisọ eleso, gbogbo rẹ jẹ ẹgbẹrun mẹẹẹdogun naira, n ni Alaaji ba san gbogbo ẹ fun mi, ṣebi emi ni ọlọpaa ọja, mo si ko owo fun akọwe owo, lawọn eleso ba kuku bẹrẹ faaji naa ni pẹrẹu.	Àlàájì Ọlọ́rungbẹ́bẹ̀ ní kí wọ́n má wulẹ̀ fa wàhálà torípé owó tó níye àbùkù kàn án, wọ́n ṣírò àpapọ̀ tíkẹ̀ẹ̀tì tó já fún wọn nísọ̀ eléso, gbogbo rẹ̀ jẹ́ ẹgbẹ̀rún mẹ́ẹ̀ẹ́dógún náírà, n ni Àlàájì bá san gbogbo ẹ̀ fún mi, ṣebí èmi ni ọlọ́pàá ọjà, mo sì kó owó fún akọ̀wé owó, làwọn eléso bá kúkú bẹ̀rẹ̀ fàájì náà ní pẹrẹu.
Ọjọ lọjọ taa lọ sọdọ awọn alaṣẹ ọja loke, o daju pe awujọ ẹranko ni Ọba Aṣẹda da Adisa si tẹlẹ boya o ni iṣẹ rere kan to ṣe nigba naa ki Ọlọrun too pinnu lati daa ni eniyan toripe iwa rẹ ko yatọ si ti ewurẹ alaigbọran.	Ọjọ́ lọjọ́ taa lọ sọ́dọ̀ àwọn aláṣẹ ọjà lókè, ó dájú pé àwùjọ ẹranko ni Ọba Aṣẹ̀dá dá Àdìsá sí tẹ́lẹ̀ bóyá ó ní iṣẹ́ rere kan tó ṣe nígbà náà kí Ọlọ́run tóó pinnu láti dáa ní ènìyàn torípé ìwà rẹ̀ kò yàtọ̀ sí ti ewúrẹ́ aláìgbọràn.
Ofo ọjọ keji ọja loun ati onibaraa rẹ Alaaji Atanda mu bọ latọdọ awọn alaṣẹ ọja loke, awijare tiẹ ni pe, iyawo oun lo yẹ ko jẹ iyalọja ṣugbọn to gbee fun iyalọja wa, o si fẹ wa gba ipo rẹ pada ni iku muu lọ ṣugbọn awijare tiwa ni pe, iyalọja wa ko dele fun ẹnikankan.	Òfo ọjọ́ kejì ọjà lòun àti oníbàráà rẹ̀ Àlàájì Àtàndá mú bọ̀ látọ̀dọ̀ àwọn aláṣẹ ọjà lókè, àwíjàre tiẹ̀ ni pé, ìyàwó òun ló yẹ kó jẹ ìyálọ́jà ṣùgbọ́n tó gbee fún ìyálọ́jà wa, ó sì fẹ́ wá gba ipò rẹ̀ padà ni ikú múu lọ ṣùgbọ́n àwíjàre tiwa ni pé, ìyálọ́jà wa kò delé fún ẹnìkankan.
O n ṣe ojuṣe rẹ gẹgẹ bii iyalọja laifọtape bakan naa ni ọkunrin ti ko ni isọ laarin ọja ti ko ṣowo karakata ri ko gbọdọ dabaa lati jẹ babalọja, eyi ni wọn gbe yẹwo ti wọn fi sọ pe ka forukọ babalọja tuntun taa mu ranṣẹ fun iwuye loṣu to n bọ, lọrọ ba pesijẹ, koda ṣeni ẹsẹ Adisa n kọlẹ toripe ko le ri ibi de si, ile lapoti n jokoo de idi la fi ọrọ rẹ ṣe.	Ó ń ṣe ojúṣe rẹ̀ gẹ́gẹ́ bíi ìyálọ́jà láìfọ̀tápè bákan náà ni ọkùnrin tí kò ní ìsọ̀ láàrin ọjà tí kò ṣòwò káràkátà rí kò gbọdọ̀ dábàá láti jẹ́ bàbálọ́jà, èyí ni wọ́n gbé yẹ̀wò tí wọ́n fi sọ pé ká forúkọ bàbálọ́jà tuntun taa mú ránṣẹ́ fún ìwúyè lóṣù tó ń bọ̀, lọ̀rọ̀ bá pèsìjẹ, kódà ṣeni ẹsẹ̀ Àdìsá ń kọ́lẹ̀ torípé kò le rí ibi dé sí, ilé làpótí ń jókòó de ìdí la fi ọ̀rọ̀ rẹ̀ ṣe.
A gbọdọ ro awọ̣n obinrin wa lagbara  Oyetọla	A gbọdọ̀ ró àwọ̣n obìnrin wa lágbára – Oyètọ́lá
Ọ̣na to rọrun fun awọ̣n obinrin wa lati ṣe ojuṣe wọn gẹ̣gẹ̣ bo ti le ran ọrọ aje orilẹ-ede wa lọ̣wọ̣ ni ka ro wọ̣n lagbara, ki wọ̣n ni imọ̣ to to, inu ipagọ̣ bayii lo si ti le rọ̣run fun wọ̣n lati ni iru imọ bẹ̣ẹ̣.	Ọ̣̀nà tó rọrùn fún àwọ̣n obìnrin wa láti ṣe ojúṣe wọn gẹ̣́gẹ̣́ bó ti lè ran ọrọ̀ ajé orílẹ̀-èdè wa lọ̣́wọ̣́ ni ká ró wọ̣n lágbára, kí wọ̣́n ní ìmọ̣̀ tó tó, inú ìpàgọ̣́ báyìí ló sì ti le rọ̣rùn fún wọ̣n láti ní irú ìmọ bẹ̣́ẹ̣̀.
Gomina Gboyega Oyetọ̣la ti ipinlẹ Ọ̣ṣ̣un lo sọ̣rọ̣ yii di mimọ̣ lasiko to n ṣide eto ipagọ. awọn obinrin ti wọn jẹ̣ aya oṣiṣẹ ijọba eyi ti wọ̣n n pe ni COWLSO, to waye lEkoo lonii.	Gómìnà Gbóyèga Oyètọ̣́lá ti ìpínlẹ̀ Ọ̣̀ṣ̣un ló sọ̣̀rọ̣̀ yíí di mímọ̣̀ lásìkò tó ń ṣíde ètò ìpàgọ.́ àwọn obìnrin tí wọn jẹ̣́ aya òṣìṣẹ́ ìjọba èyí tí wọ̣́n ń pè ní COWLSO, tó wáyé l’Ékòó lónìí.
Oyetọ̣la ni alejo pataki ti wọ̣n fiwe pe lati ṣ̣ide eto naa, nigba ti aya aarẹ ilẹ wa, Aisha Buhari jẹ iya ọjọ naa.	Oyètọ̣́lá ni àlejò pàtàkì tí wọ̣́n fìwé pè láti ṣ̣íde ètò náà, nígbà tí aya ààrẹ ilẹ̀ wa, Aisha Buhari jẹ́ ìyá ọjọ́ náà.
Oyetọ̣la ni oun gba awọ̣n ipinlẹ yooku ti wọ̣n ko ti i bẹrẹ iru ipagọ COWLSO naa ki wọn tete bẹrẹ nitori ọpọ ẹkọ lo wa ninu iru ipagọ bẹẹ lati kọ.	Oyètọ̣́lá ní òun gba àwọ̣n ìpínlẹ̀ yóókù tí wọ̣n kò tí ì bẹ̀rẹ̀ irú ìpàgọ́ COWLSO náà kí wọn tètè bẹ̀rẹ̀ nítorí ọ̀pọ̀ ẹ̀kọ́ ló wà nínú irú ìpàgọ́ bẹ́ẹ̀ láti kọ́.
Nnkan ko lọ mọ bo ṣe yẹ ko lọ kaakiri agbaye, a nilati wa ọna abayọ si awọn iṣoro to n koju wa, ka ni imọ kun imọ, ka kọ awọn ohun ọtun to le mu wa gbe ilu wa lọ sibi giga.	“Nǹkan kò lọ mọ́ bó ṣe yẹ kó lọ káàkiri àgbáyé, a níláti wá ọ̀nà àbáyọ sí àwọn ìṣòro tó ń kojú wa, ká ní ìmọ̀ kún ìmọ̀, ká kọ́ àwọn ohun ọ̀tun tó le mú wa gbé ìlú wa lọ síbi gíga.”
Bakan naa lo tun rọ awọn ọdọ ti wọn n ṣ̣ewọde tako awọn ọlọpaa SARS pe ki wọn ni suuru fun ijọba, nitori ijọba n ṣe gbogbo ohun ti wọn n beere lọwọ.	Bákan náà ló tún rọ àwọn ọ̀dọ́ tí wọ́n ń ṣ̣èwọ́de tako àwọn ọlọ́pàá SARS pé kí wọ́n ní sùúrù fún ìjọba, nítorí ìjọba ń ṣe gbogbo ohun tí wọn ń bèèrè lọ́wọ́.
Ipagọ COWLSO yii to maa n waye lọdọọdun.	Ìpàgọ́ COWLSO yìí tó máa ń wáyé lọ́dọọdún.
Igba ogun ree ti wọn ti n ṣe e.	Ìgbà ogún rèé tí wọ́n ti ń ṣe é.
Gomina Babajide Sanwo-Olu ninu ọrọ tiẹ naa rọ awọn obinrin ki wọn kẹkọọ lara Arabinrin Ngozi Okonjo-Iweala, ki wọn wo awọn iṣẹ takun-takun ti obinrin yii ṣe, ki wọn si mu u lo, nitori ko sibi ti awọn naa ko le de.	Gómìnà Babájídé Sanwó-Olú nínú ọ̀rọ̀ tiẹ̀ náà rọ àwọn obìnrin kí wọ́n kẹ́kọ̀ọ́ lára Arábìnrin Ngozi Okonjo-Iweala, kí wọ́n wo àwọn iṣẹ́ takun-takun tí obìnrin yìí ṣe, kí wọ́n sì mú u lò, nítorí kò síbi tí àwọn náà kò lè dé.
Ẹ ṣọra fagbara o!	“Ẹ ṣọ́ra f’ágbàrá o!
Oṣu to n bọ ni wọn maa ṣi odo Ogun-Ọyan	Oṣù tó ń bọ̀ ni wọ́n máa ṣí odò Ò̀gùn-Ọ̀yán”
Pẹlu bi awọn agbara ṣe n gbe awọn eeyan lọ to si tun n ba awọn dukia jẹ lasiko ojo yii, ijọba ipinlẹ Eko ti kilọ fun gbogbo awọn to wa lẹba eti omi lati kuro nibẹ kiakia, nitori ojo naa ṣẹṣẹ fẹẹ bẹrẹ ni.	Pẹ̀lú bí àwọn àgbàrá ṣe ń gbé àwọn èèyàn lọ tó sì tún ń ba àwọn dúkìá jẹ́ lásìkò oj̀ò yìí, ìjọba ìpínlẹ̀ Èkó ti kìlọ̀ fún gbogbo àwọn tó wà lẹ́bà etí omi láti kúrò níbẹ̀ kíákíá, nítorí òjò náà ṣẹ̀ṣẹ̀ fẹ́ẹ́ bẹ̀rẹ̀ ni.
Bakan naa nijọba ti kilọ fawọn eeyan wọnyi lati tete kuro ninu ile ti wọn ba ti ri i pe ojo naa ti bẹrẹ si i pọ ju bo ṣe yẹ lọ.	Bákan náà nìjọba ti kìlọ̀ fáwọn èèyàn wọ̀nyí láti tètè kúrò nínú ilé tí wọ́n bá ti rí i pé òjò náà ti bẹ̀rẹ̀ sí í p̀ọ ju bó ṣe yẹ lọ.
Ọgbẹni Tunji Bello, kọmiṣanna fun eto ayika lo ṣe bayii sọrọ naa nigba to n ba awọn oniroyin sọrọ lEkoo.	Ọ̀gbẹ́ni Túnjí Béllò, kọmíṣánnà fún ètò àyíká ló ṣe báyìí sọ̀rọ̀ náà nígbà tó ń bá àwọn oníròyìn sọ̀rọ̀ l’Ékòó.
O ni, ijọba ṣi n reti ojo to pọ gan an ninu ọdun yii.	Ó ní, ìjọba ṣì ń retí òjò tó pọ̀ gan an nínú ọdún yìí.
Bello ni, ajọ to n sọ bi oju ọjọ ṣe ri, iyẹn Nigerian Metrological Services, NIMET ti sọ tẹlẹ pe, ojo ọdun yii tun maa pọ gan an ni, bẹẹ ni ajọ naa si ti kilọ fun gbogbo awọn to wa nitosi odo lati kuro lawọn adugbo naa.	Béllò ní, àjọ tó ń sọ bí ojú ọjọ́ ṣe rí, ìyẹn Nigerian Metrological Services, NIMET ti sọ tẹ́lẹ̀ pé, òjò ọdún yìí tún máa pọ̀ gan an ni, bẹ́ẹ̀ ni àjọ náà sì ti kìlọ̀ fún gbogbo àwọn tó wà nítòsí odò láti kúrò láwọn àdúgbò náà.
Ko ṣai rọ awọn araalu lati dẹkun ati maa dalẹ sinu koto idaminu to wa laduugbo wọn.	Kò ṣàì rọ àwọn aráàlú láti dẹ́kun àti máa dalẹ̀ sínú kòtò ìdaminù tó wà ládùúgbò wọn.
Bakan naa lo tun ṣalaye fun gbogbo awọn eeyan to wa nitosi odo Ogun-Ọyan pe, oṣu to n bọ ni wọn maa bẹrẹ si i ṣi odo naa, itumọ eyi ni pe agbara yoo pọ si i lawọn adugbo naa, o si ṣee ṣe ko da awọn eeyan laamu.	Bákan náà ló tún ṣàlàyé fún gbogbo àwọn èèyàn tó wà nítòsí odò Ògùn-Ọ̀yán pé, oṣù tó ń bọ̀ ni wọ́n máa bẹ̀rẹ̀ sí í ṣí odò náà, ìtumọ̀ èyí ni pé àgbàrá yóò pọ̀ sí i láwọn àdúgbò náà, ó sì ṣeé ṣe kó da àwọn èèyàn láàmú.
Ẹẹkan lọdun ni wọn maa n ṣi odo yii, lati tu omi to wa nibẹ danu.	Ẹ̀ẹ̀kan lọ́dún ni wọ́n máa ń ṣí odò yìí, láti tú omi tó wà níbẹ̀ dànù.
AbdulRahman atawọn oloṣelu fẹẹ pari ija, nitori ipo kọmiṣanna-Nojeem Ege	AbdulRahman àtàwọn olóṣèlú fẹ́ẹ́ parí ìjà, nítorí ipò kọmíṣánnà-Nojeem Ege
Latigba ti Gomina AbdulRahman AbdulRazaq tipinlẹ Kwara ti jawe gbele ẹ fun awọn kọmiṣanna rẹ lọdun to koja lawọn eeyan ti n beere pe ki lohun ti ọkunrin naa fẹẹ ṣe, awọn wo lo fẹẹ fi rọpo awọn ọmọ igbimọ alaṣẹ to ni ko maa lọọ sinmi na.	Látìgbà tí Gómìnà AbdulRahman AbdulRazaq tìpínlẹ̀ Kwara ti jáwè gbélé ẹ fún àwọn kọmíṣánnà rẹ̀ lọ́dún tó kojá làwọn èèyàn ti ń bèèrè pé kí lohun tí ọkùnrin náà fẹ́ẹ́ ṣe, àwọn wo ló fẹ́ẹ́ fi rọ́pò àwọn ọmọ ìgbìmọ̀ aláṣẹ tó ní kó máa lọọ sinmi ná.
Bẹẹ o ba gbagbe, Ọjọ Aiku, Sannde akọkọ ninu ọdun yii ni Gomina AbdulRahman AbdulRazaq, le gbogbo awọn ọmọ igbimọ alaṣẹ to n ba a ṣiṣẹ, pe ki wọn maa lọ sile, bẹrẹ lati ọjọ to gbẹyin ninu ọdun 2020.	Bẹ́ẹ́ ò bá gbàgbé, Ọjọ́ Àìkú, Sánńdè àkọ́kọ́ nínú ọdún yìí ni Gómìnà AbdulRahman AbdulRazaq, lé gbogbo àwọn ọmọ ìgbìmọ̀ aláṣẹ tó ń bá a ṣiṣẹ́, pé kí wọ́n máa lọ sílé, bẹ̀rẹ̀ láti ọjọ́ tó gbẹ̀yìn nínú ọdún 2020.
Ninu atẹjade ti Rafiu Ajakaye, agbẹnusọ gomina, fi ranṣẹ sileeṣẹ Aṣejere lọjọ naa ni wọn ti kede iyọniṣẹ ọhun, kiki akọwe ijọba ipinlẹ nikan, iyẹn Ọjọgbọn Mamman Jubril ni gomina ko yọ kuro lẹnu iṣẹ rẹ, to ni ko maa baṣẹ lọ.	Nínú àtẹ̀jáde tí Rafiu Àjàkáyé, agbẹnusọ gómìnà, fi ránṣẹ́ síléeṣẹ́ Àṣejèrè lọ́jọ́ náà ni wọ́n ti kéde ìyọníṣẹ́ ọ̀hún, kìkì akọ̀wé ìjọba ìpínlẹ̀ nìkan, ìyẹn Ọ̀jọ̀gbọ́n Mamman Jubril ni gómìnà kò yọ kúrò lẹ́nu iṣẹ́ rẹ̀, tó ní kó máa báṣẹ́ lọ.
Ohun to ṣẹlẹ gan an ni pe, latigba ti gomina ti yan awọn kọmiṣanna to ni ki wọn maa lọ yii, ni ikunsinu ti wa laarin oun atawọn oloṣelu to jẹ ọmọ ẹgbẹ rẹ, iyẹn APC niipinlẹ naa.	Ohun tó ṣẹlẹ̀ gan an ni pé, látìgbà tí gómìnà ti yan àwọn kọmíṣánnà tó ní kí wọ́n maa lọ yìí, ní ìkùnsínú ti wà láàrin oun àtàwọn olóṣèlú tó jẹ́ ọmọ ẹgbẹ́ rẹ̀, ìyẹn APC níìpínlẹ̀ náà.
Wọn ni bi ẹni fi ibi ṣu oloore ni.	Wọ́n ní bí ẹní fi ibi ṣú olóore ni.
Awọn oloṣelu naa ni ipo kọmiṣanna to yẹ ki gomina fi da awọn lọla, awọn ọmọ keekeeke kan teeyan ko mọ ibi ti wọn ti wa, ti wọn ko jiya fẹgbẹ ni gomina fi ṣe kọmiṣanna, eyi si n bi wọn ninu pupọ.	Àwọn olóṣèlú náà ní ipò kọmíṣánnà tó yẹ kí gómìnà fi dá àwọn lọ́lá, àwọn ọmọ kéékèèké kan téèyàn kò mọ̀ ibi tí wọ́n ti wá, tí wọn kò jìyà fẹ́gbẹ́ ni gómìnà fi ṣe kọmíṣànnà, èyí sì ń bí wọn nínú púpọ̀.
Wọn ni, gbogbo akitiyan awọn ọmọ ẹgbẹ lati sọ pe o to gẹ fun Sẹnetọ Bukọla Saraki, atawọn alatilẹyin rẹ, lo ti ja si pabo.	Wọ́n ní, gbogbo akitiyan àwọn ọmọ ẹgbẹ́ láti sọ pé ó tó gẹ́ fún Sẹnetọ Bùkọ́lá Sàràkí, àtàwọn alátìlẹyìn rẹ̀, ló ti já sí pàbó.
Bo tiẹ jẹ pe bonkẹlẹ ni wọn n fọrọ naa ṣe, ọpọ awọn ti Aṣejere n ba sọrọ ni wọn n sọ pe awọn ṣi fọwọ lẹran, awọn fẹẹ wo ibi ti gomina naa yoo gbe e gba ni Kwara, bi oun nikan ba le ṣejọba, ka maa wo o.	Bó tiẹ̀ jẹ́ pé bòńkẹ́lẹ́ ni wọ́n ń fọ̀rọ̀ náà ṣe, ọ̀pọ̀ àwọn tí Àṣejèrè ń bá sọ̀rọ̀ ni wọ́n ń sọ pé àwọ́n ṣì fọwọ́ lẹ́rán, àwọ́n fẹ́ẹ́ wo ibi tí gómìnà náà yóò gbé e gbà ní Kwara, bí òun nìkan bá le ṣèjọba, ká máa wò ó.
Ohun to tubọ n bi awọn oloṣelu naa ninu ni pe, ọpọ awọn ti AbdulRahman AbdulRazaq fi ṣe kọmiṣanna ni wọn jẹ obinrin, bo tiẹ jẹ pe kaakiri orilẹ-ede yii ni wọn ti n gboriyin fun igbesẹ gomina yii, tori ko ṣẹlẹ ri nibikibi.	Óhún tó túbọ̀ ń bí àwọn olóṣèlú náá nínú ni pé, ọ̀pọ̀ àwọn tí AbdulRahman AbdulRazaq fi ṣe kọmíṣánnà ni wọ́n jẹ́ obìnrin, bó tiẹ̀ jẹ́ pé káàkiri orílẹ̀-èdè yìí ni wọ́n ti ń gbóríyìn fún ìgbésẹ́ gómìnà yìí, torí kò ṣẹlẹ̀ rí níbikíbi.
Ṣugbọn o, ohun ti Aṣejere n gbọ lọwọ yii ni pe gomina ti ṣetan ati yan awọn oloṣelu sipo kọmiṣanna tuntun to ṣẹṣẹ fẹẹ yan.	Ṣùgbọ́n o, ohun tí Àṣejèrè ń gbọ́ lọ́wọ́ yìí ni pé gómìnà ti ṣetán àti yan àwọn olóṣèlú sípò kọmíṣánnà tuntun tó ṣẹ̀ṣẹ̀ fẹ́ẹ́ yàn.
Bo tiẹ jẹ pe ko ti i si ami pe wọn maa yan awọn kọmiṣanna naa laipẹ, ohun ti awọn to sunmọ ileejọba n sọ fun wa ni pe o ṣee ṣe ki nnkan ṣẹnuure fawọn oloṣelu to jẹ ọmọ ẹgbẹ APC laipẹ.	Bó tiẹ̀ jẹ́ pé kò tí ì sí àmì pé wọ́n máa yan àwọn kọmíṣànnà náà láìpẹ́, ohun tí àwọn tó súnmọ́ iléèjọba ń sọ fún wa ni pé ó ṣeé ṣe kí nǹkan ṣẹnuure fáwọn olóṣèlú tó jẹ́ ọmọ ẹgbẹ́ APC láìpẹ́.
A gbọ pe lara awọn ọmọ ẹgbẹ ti orukọ wọn ti wa nilẹ, bi nnkan ko ba yipada ni; Akọgun Iyiọla Oyedepo, to jẹ alaga ẹgbẹ oṣelu PDP tẹlẹ, ṣugbọn to kọwe fipo rẹ silẹ, tori Saraki pada sinu ẹgbẹ naa.	A gbọ́ pé lára àwọn ọmọ ẹgbẹ́ tí orúkọ wọn ti wà nílẹ̀, bí ǹnkan kò bá yípadà ni; Akọgun Iyìọlá Oyèdépò, tó jẹ́ alága ẹgbẹ́ òṣèlù PDP tẹ́lẹ̀, ṣùgbọ́n tó kọ̀wé fipò rẹ̀ sílẹ̀, torí Sàràkí padà sínú ẹgbẹ́ náà.
Bakan naa la tun n hu u gbọ lagboole ijọba pe, ọpọ awọn eeyan ṣanko-ṣanko ti wọn fi ẹgbẹ PDP silẹ waa darapọ mọ APC lọdun 2018, paapaa agbẹnusọ ẹgbẹ PDP nigba naa, lo ṣee ṣe ki wọn wa ninu igbimọ alaṣẹ tuntun ti gomina fẹẹ yan.	Bákan náà la tún ń hú u gbọ́ lágboolé ìjọba pé, ọ̀pọ̀ àwọn èèyàn ṣànkò-ṣànkò tí wọ́n fi ẹgbẹ́ PDP sílẹ̀ wáá darapọ̀ mọ́ APC lọ́dún 2018, pàápàá agbẹnusọ ẹgbẹ́ PDP nígbà náà, ló ṣeé ṣe kí wọ́n wà nínú ìgbìmọ̀ aláṣẹ tuntun tí gómìnà fẹ́ẹ́ yàn.
Loootọ ni Tinubu fun mi ni miliọnu meji naira fowo mọto lọjọ taa pade, ṣugbọn   Sunday Igboho	Lóòótọ́ ni Tinubu fún mi ní mílíọ́nù méjì náírà fówó mọ́tò lọ́jọ́ táa pàdé, ṣùgbọ́n … – Sunday Ìgbòho
Oloye Sunday Adeyẹmọ, ti gbogbo eeyan mọ si Sunday Igboho ti sọ ọ di mimo pe loootọ ni Aṣiwaju Bọla Tinubu fun oun ni miliọnu meji naira lọjọ toun pade ẹ nile rẹ to wa ni Bourdilon ni Ikoyi, lEkoo.	Olóyè Sunday Adéyẹmọ, tí gbogbo èèyàn mọ̀ sí Sunday Ìgbòho ti sọ ọ́ di mímò pé lóòótọ́ ni Aṣíwájú Bọ́lá Tinubu fún òun ní mílíọ́nù méjì náírà lọ́jọ́ tóun pàdé ẹ̀ nílé rẹ̀ tó wà ní Bourdilon ní Ìkòyí, l’Ékòó.
Igboho Ooṣa sọrọ yii lasiko to n ba gbajumọ oniroyin nni, Dele Momoudu sọrọ lori ẹrọ ayelujara lonii ọjọ Tuside.	Ìgbòho Òòṣà sọ̀rọ̀ yìí lásìkò tó ń bá gbajúmọ̀ oníròyìn nnì, Délé Momoudu sọ̀rọ̀ lórí ẹ̀rọ ayélujára lónìí ọjọ́ Túsìdè.
O ni, lasiko ti wọn fẹẹ ṣe ibo nipinlẹ Ondo, lasiko ijoba Oluṣẹgun Mimiko, ni Tinubu ke si ọga oun, Alaaji Raṣidi Ladọja, to jẹ baba isalẹ oun.	Ó ní, lásìkò tí wọ́n fẹ́ẹ́ ṣe ìbò nípìńlẹ̀ Òǹdó, lásìkò ìjoba Olúṣẹ́gun Mimiko, ni Tinúbú ké sí ọ̀gá òun, Àlàájì Ràṣídì Ládọjà, tó jẹ́ baba ìsàlẹ̀ òun.
O ni, Ladọja lo fun Tinubu ni nọmba oun lasiko naa, tori awọn ko mọra ri.	Ó ní, Ládọjà ló fún Tinúbú ní nọ́ḿbà òun lásìkò náà, torí àwọn kò mọra rí.
Ọkunrin ajijagbara naa tun sọ pe lẹyin naa ni Tinubu pe nọmba oun, o si sọ foun pe koun wa sile oun ni Eko, o ni nigba toun si debẹ, o sọ foun pe koun ma da si ọrọ oṣelu Ondo, tori oun fẹẹ gba ipinlẹ naa mọ PDP lọwọ, o loun si gba si i lẹnu, tori oun ati baba oun Ladọja ti jọ sọrọ nigba naa.	Ọkùnrin ajìjàgbara náà tún sọ pé lẹ́yìn náà ni Tinubu pe nọ́ḿbà òun, ó sì sọ fóun pé kóun wá sílé òun ní Èkó, ó ní nígbà tóun sì débẹ̀, ó sọ fóun pé kóun má dá sí ọ̀rọ̀ òṣèlú Òǹdó, torí òun fẹ́ẹ́ gba ìpínlẹ̀ náà mọ́ PDP lọ́wọ́, ó lóun si gba sí i lẹ́nu, torí òun àti bàbá òun Ládọjà ti jọ sọ̀rọ̀ nígbà náà.
Ṣugbọn Igboho sọ pe nigba toun n lọ, Tinubu fun oun ni miliọnu meji naira, koun fi ra epo si mọto, o ni ko ju bẹẹ lọ, ṣugbọn latigba naa, ko si ajọṣepọ laarin awọn.	Ṣùgbọ́n Ìgbòho sọ pé nígbà tóun ń lọ, Tinúbú fún òun ní mílíọ̀nù méjì náírà, kóun fi ra epo sí mọ́tò, ó ní kò ju bẹ́ẹ̀ lọ, ṣùgbọ́n látìgbà náà, kò sí àjọṣepọ̀ láàrin àwọn.
Iranwọ owo de fawọn olokoowo keekeeke	‘Ìrànwọ́ owó dé fáwọn olókoòwò kéékèèké’
Asiko yii kii ṣe asiko to rọrun fawọn olokoowo keekeeke, latigba ti arun Korona ti ṣẹyọ lagbaaye, ni nnkan bii oṣu kẹta ọdun yii, ni ọpọ wọn ti wa ninu irọra.	Àsìkò yìí kìí ṣe àsìkò tó rọrùn fáwọn olókoòwò kéékèèké, látìgbà tí àrùn Kòrónà ti ṣẹ́yọ lágbàáyé, ní nǹkan bíi oṣù kẹta ọdún yìí, ni ọ̀pọ̀ wọn ti wà nínú ìrọra.
Iwadii wa tilẹ fihan pe lasiko igbele ni ọpọ awọn onileeṣẹm yii ti n sọ fawọn oṣiṣẹ wọn pe ki wọn ma wulẹ ronu ati pada sẹnu iṣẹ wọn, wọn ni ki wọn jokoo sile.	Ìwádìí wa tilẹ̀ fihàn pé lásìkò ìgbélé ni ọ̀pọ̀ àwọn oníléeṣẹm yìí ti ń sọ fáwọn òṣìṣẹ́ wọn pé kí wọ́n má wulẹ̀ ronú àti padà sẹ́nu iṣẹ́ wọn, wọ́n ní kí wọ́n jókòó sílé.
Gbogbo wa naa la si gbọ ọ ninu iwe iroyin iye awọn oṣiṣẹ tọpọ wọn ti le danu, paapaa awọn banki.	Gbogbo wa náà la sì gbọ́ ọ nínú ìwé ìròyìn iye àwọn òṣìṣẹ́ tọ́pọ̀ wọn ti lé dànù, pàápàá àwọn báǹkì.
Igba tijọba apapọ ṣẹṣẹ ranṣẹ si banki agba ilẹ wa, iyẹn CBN, ni ọpọ awọn banki naa ṣẹṣẹ dawọ idaduro wọn duro, ṣugbọn nnkan ti bajẹ, awọn kan ti faragbọta.	Ìgbà tíjọba àpapọ̀ ṣẹ̀ṣẹ̀ ránṣẹ́ sí báǹkì àgbà ilẹ̀ wa, ìyẹn CBN, ni ọ̀pọ̀ àwọn báǹkì náà ṣẹ̀ṣẹ̀ dáwọ́ ìdádúró wọn dúró, ṣùgbọ́n nǹkan ti bàjẹ́, àwọn kan ti faragbọta.
Bo ṣe ri lawọn ileeṣẹ adani, bẹẹ naa lo ri lawọn ileewe adani, atawọn ileejọsin paapaa, ṣe ẹ kuku mọ pe oṣiṣẹ lawọn naa, gbogbo ileewe lo si wa ni titipa.	Bó ṣe rí làwọn iléeṣẹ́ àdáni, bẹ́ẹ̀ náà ló rí láwọn iléewé àdáni, àtàwọn iléèjọsìn pàápàá, ṣé ẹ kúkú mọ̀ pé òṣìṣẹ́ làwọn náà, gbogbo iléèwé ló sì wà ní títìpa.
Pabanbari ẹ tun ni pe; igba tijọba jaja tu awọn eeyan silẹ, pe ki wọn maa ṣe ọrọ aje wọn lọ, ṣe ni wọn tun sọ pe ki wọn maa ṣiṣẹ lọjọ kan, ki wọn ma ṣiṣẹ lọjọ keji.	Pabanbarì ẹ̀ tún ni pé; ìgbà tíjọba jàjà tú àwọn èèyàn sílẹ̀, pé kí wọ́n máa ṣe ọrọ̀ ajé wọn lọ, ṣe ni wọ́n tún sọ pé kí wọ́n máa ṣiṣẹ́ lọ́jọ́ kan, kí wọ́n má ṣiṣẹ́ lọ́jọ́ kejì.
Idaamu nla leleyii naa tun mu ba awọn oniṣowo.	Ìdààmú ńlá leléyìí náà tún mú bá àwọn oníṣòwò.
Ko si yaayan lẹnu nigba ti iroyin gbe e pe; fun igba akọkọ, iye owo tawọn banki n pa wọle sapo kere jọjọ, iroyin naa tun sọ pe ọdun 2016 niru ẹ ṣẹlẹ kẹyin, ati pe eyi to tiẹ ṣẹlẹ nigba naa ko to eyi to ṣẹlẹ lasiko yii.	Kò sí yàáyàn lẹ́nu nígbà tí ìròyìn gbé e pé; fún ìgbà àkọ́kọ́, iye owó táwọn báǹkì ń pa wọlé sápò kéré jọjọ, ìròyìn náà tún sọ pé ọdún 2016 nirú ẹ̀ ṣẹlẹ̀ kẹ́yìn, àti pé èyí tó tiẹ̀ ṣẹlẹ̀ nígbà náà kò tó èyí tó ṣẹlẹ̀ lásìkò yìí.
Bawo ni banki ṣe fẹẹ pawo wọle, ṣebi ẹni ba rowo jẹun, to ri fi pamọ lo maa kowo lọ si banki, ṣugbọn ko sohun to jọ bẹẹ lasiko yii.	Báwo ni báǹkì ṣe fẹ́ẹ́ pawó wọlé, ṣebí ẹní bá rówó jẹun, tó rí fi pamọ́ ló máa kówó lọ sí báǹkì, ṣùgbọ́n kò sóhun tó jọ́ bẹ́ẹ̀ lásìkò yìí.
Ni bayii, ọrọ naa ti daru patapata, koda ijọba gan an ko mọ ibi ti wọn fẹẹ gbe e gba, afi ki wọn yaa ran awọn olokoowo lọwọ, ijọba ni awọn mọ pe bi awọn olokoowo keekeeke ati nla nla ba le tete dide, ọrọ aje orilẹ-ede naa yoo tete pada bọ sipo.	Ní báyìí, ọ̀rọ̀ náà ti dàrú pátápátá, kódà ìjọba gan an kò mọ ibi tí wọ́n fẹ́ẹ́ gbé e gbà, àfi kí wọ́n yáa ran àwọn olókoòwò lọ́wọ́, ìjọbá ní àwọ́n mọ̀ pé bí àwọn olókoòwò kéékèèké àti ńlá ńlá bá le tètè dìde, ọrọ̀ ajé orílẹ̀-èdè náà yóò tètè padà bọ̀ sípò.
Abi ki lanfaani owo tijọba ni, tawọn araalu n jiya, ti wọn ko riṣẹ ṣe.	Àbí kí làǹfààní owó tíjọba ní, táwọn aráàlú ń jìyà, tí wọn kò ríṣẹ́ ṣe.
Ohun to mu kijọba apapọ ṣeto iranwọ owo fawọn olokoowo ilẹ wa niyẹn.	Ohun tó mú kíjọba àpapọ̀ ṣètò ìrànwọ́ owó fáwọn olókoòwò ilẹ̀ wa nìyẹn.
Laipẹ yii ni ijọba Aarẹ Muhammadu Buhari lawọn ṣetan ati ṣeto owo fawọn olokoowo, lati mu ki ọrọ aje wọn tubọ gbe fukẹ soke, paapaa awọn ti arun Korona, iyẹn #COVID 19 ti ṣakoba fun.	Láìpẹ́ yìí ni ìjọba Ààrẹ Muhammadu Buhari láwọn ṣetán àti ṣètò owó fáwọn olókoòwò, láti mú kí ọrọ̀ ajé wọn túbọ̀ gbé fúkẹ́ sókè, pàápàá àwọn tí àrùn Kòrónà, ìyẹn #COVID 19 ti ṣàkóbá fún.
Igbakeji Aarẹ, Ọjọgbọn Yẹmi Ọṣinbajo ni Buhari fiṣẹ ọhun ran, ṣe ẹ kuku mọ pe igbakeji aarẹ ni wọn fi ṣe alakooso eto ọrọ aje ilẹ wa.	Igbákejì Ààrẹ, Ọ̀jọ̀gbọ́n Yẹmí Ọ̀ṣínbàjò ni Buhari fiṣẹ́ ọ̀hún rán, ṣé ẹ kúkú mọ̀ pé igbákejì ààrẹ ni wọ́n fi ṣe alákòóso ètò ọrọ̀ ajé ilẹ̀ wa.
Nibi eto kan ti wọn ṣe lati fami ẹyẹ da awọn olokoowo lọla, eyi ti wọn pe ni Micro Small and Medium Enterprises (MSMEs) Awards, ti wọn ṣe lori ẹrọ ayelujara ni Ọṣinbajo ti sọrọ naa.	Níbi ètò kan tí wọ́n ṣe láti fàmì ẹ̀yẹ dá àwọn olókoòwò lọ́lá, èyí tí wọ́n pè ní Micro Small and Medium Enterprises (MSMEs) Awards, tí wọ́n ṣe lórí ẹ̀rọ ayélujára ni Ọ̀ṣínbàjò ti sọ̀rọ̀ náà.
Ọṣinbajo ni, loootọ lawọn mọ pe awọn olokoowo keekeeke ko fi bẹẹ ṣe daadaa nitori arun Korona, ṣugbọn banki ilẹ wa, CBN ti ṣeto owo tiye rẹ to Tiriliọnu meji ataabọ naira fun gbogbo wọn.	Ọ̀ṣínbàjò ní, lóòótọ́ làwọ́n mọ̀ pé àwọn olókoòwò kéékèèké kò fi bẹ́ẹ̀ ṣe dáadáa nítorí àrùn Kòrónà, ṣùgbọ́n báǹkì ilẹ̀ wa, CBN ti ṣètò owó tíye rẹ̀ tó Tírílíọ̀nù méjì àtààbọ̀ náírà fún gbogbo wọn.
Ohun taa gbọ ni pe pupọ ninu awọn to maa jẹ anfaani owo ọhun ni awọn to ni ohun i ṣe pẹlu ibomu, awọn to n ṣe ọṣẹ ipakokoro, awọn to n ṣe aṣọ tawọn eleto ilera n lo lati daabo bo ara wọn, atawọn eleto ilera.	Ohun táa gbọ́ ni pé púpọ nínú àwọn tó máa jẹ àǹfààní owó ọ̀hún ni àwọn tó ní ohun i ṣé pẹ̀lú ìbòmú, àwọn tó ń ṣe ọṣẹ ìpakòkòrò, àwọn tó ń ṣe aṣọ táwọn elétò ìlera ń lò láti dáàbò bo ara wọn, àtàwọn elétò ìlera.
Ijọba ti ni i lọkan lati ra awọn nnkan ti wọn ba ṣe yii, lati pin in fun awọn araalu, ọna tijọba fẹẹ fi ran wọn lọwọ niyẹn, paapaa awọn to n ran aṣọ.	Ìjọba ti ní i lọ́kàn láti ra àwọn nǹkan tí wọ́n bá ṣe yìí, láti pín in fún àwọn aráàlú, ọ̀nà tíjọba fẹ́ẹ́ fi ràn wọ́n lọ́wọ́ nìyẹn, pàápàá àwọn tó ń rán aṣọ.
Bakan naa la tun gbọ pe lara awọn to tun maa jẹ anfaani owo naa ni awọn ileeṣẹ ti awọn oṣiṣẹ wọn ko din ni mẹwaa ṣugbọn ti wọn ko ju aadọta lọ.	Bákan náà la tún gbọ́ pé lára àwọn tó tún máa jẹ àǹfààní owó náà ni àwọn iléeṣẹ́ tí àwọn òṣìṣẹ́ wọn kò dín ní mẹ́wàá ṣùgbọ́n tí wọ́n ko jú àádọ̀ta lọ.
Ṣugbọn awọn to ba nifẹẹ si i ninu awọn ileeṣẹ naa gbọdọ mu aridaju to fihan iye awọn oṣiṣẹ to n ṣiṣẹ pẹlu wọn.	Ṣùgbọ́n àwọn tó bá nífẹ̀ẹ́ sí i nínú àwọn iléeṣẹ́ náà gbọ́dọ̀ mú àrídájú tó fihàn iye àwọn òṣìṣẹ́ tó ń ṣiṣẹ́ pẹ̀lú wọ́n.
Gbogbo awọn ileeṣẹ ti wọn ba pegede ninu ayẹwo yii, ti wọn ni awọn oṣiṣẹ ti ko din ni mẹwaa ṣugbọn ti wọn ko ju aadọta lọ loootọ nijọba maa san owo oṣu wọn, foṣu mẹta.	Gbogbo àwọn iléeṣẹ́ tí wọ́n bá pegedé nínú àyẹ̀wò yìí, tí wọ́n ní àwọn òṣìṣẹ́ tí kò dín ní mẹ́wàá ṣùgbọ́n tí wọ́n ko jú àádọ̀ta lọ lóòótọ́ nìjọba máa san owó oṣù wọn, fóṣù mẹ́ta.
Ọṣinbajo ni awọn to maa janfaani yii ju lawọn to da otẹẹli ati ileegbafẹ silẹ, awọn onileewe adani, awọn onimọto, ati bẹẹ bẹẹ lo.	Ọ̀ṣínbàjò ní àwọn tó máa jàǹfààní yìí jù làwọn tó dá òtẹ́ẹ̀lì àti iléègbafẹ́ sílẹ̀, àwọn onílèèwé àdáni, àwọn onímọ́tò, àti bẹ́ẹ̀ bẹ́ẹ̀ lo.
Ọṣibanjo ni, ayẹwo yẹn ko le jẹ eyi to maa rọrun o.	Ọ̀ṣíbánjo ní, àyẹ̀wò yẹn kò le jẹ́ èyí tó máa rọrùn o.
Bakan naa ni igbakeji aarẹ tun sọ pe ọgọrun-un biliọnu naira ti wa nilẹ fun awọn olokoowo keekeeke yii lati ran wọn lọwọ.	Bákan náà ni igbákejì ààrẹ tún sọ pé ọgọ́rùn-ún bílíọ́nù náírà ti wà nílẹ̀ fún àwọn olókoòwò kéékèèké yìí láti ràn wọ́n lọ́wọ́.
Lọna mi in, Gomina Babajide Sanwo-Olu ti sọ pe eto ti wa nilẹ fun awọn oniṣowo atawọn olokoowo keekeeke lati ran wọn lọwọ.	Lọ́nà mí ìn, Gómìnà Babájídé Sanwó-Olú ti sọ pé ètò ti wà nílẹ̀ fún àwọn oníṣòwò àtàwọn olókoòwò kéékèèké láti ràn wọ́n lọ́wọ́.
O sọ eyi nigba to ṣefilọlẹ awọn ọmọ igbimọ ajọ ayanilowo tipinlẹ naa, eyi ti wọn pe ni Lagos State Employment Trust Fund (LSETF).	Ó sọ èyí nígbà tó ṣèfilọ́lẹ̀ àwọn ọmọ ìgbìmọ̀ àjọ ayánilówó tìpínlẹ̀ náà, èyí tí wọ́n pè ní Lagos State Employment Trust Fund (LSETF).
Lọrọ kan ṣa, oriire ti de fawọn olokoowo, afi ki wọn yaa tete gba anfaani yii mu, ko too lọ!.	Lọ́rọ̀ kan ṣá, oríire ti dé fáwọn olókoòwò, àfi kí wọ́n yáa tètè gbá àǹfààní yìí mú, kó tóó lọ!.
Erelu Bisi Fayẹmi, abiyamọ to n fọja pọn awọn ọmọde ati obinrin ilẹ adulawọ	Erelú Bísí Fáyẹmí, abiyamọ tó ń fọ̀já pọn àwọn ọmọdé àti obìnrin ilẹ̀ adúláwọ̀
Sam Akinrole	Sam Akínrólé
Ki Erelu Bisi ọmọ Adeleye aya Fayẹmi too dele ijọba lo ti gbajumọ laaarin awọn obinrin ilẹ adulawọ kaakiri agbaye, idi ni pe taa ba n sọrọ nipa ẹtọ awọn obinrin ati ọmọde, obinrin yii kii wo o ṣe fẹnikan rara.	Kí Erelú Bísí ọmọ Adéléye aya Fáyẹmí tóó délé ìjọba ló ti gbajúmọ̀ láàárín àwọn obìnrin ilẹ̀ adúláwọ̀ káàkiri àgbáyé, ìdí ni pé taa bá ń sọ̀rọ̀ nípa ẹ̀tọ́ àwọn obìnrin àti ọmọdé, obìnrin yìí kìí wò ó ṣe fẹ́nìkan rárá.
Gbogbo agbara ati ipa rẹ lo si fi ṣiṣẹ ọhun ko too di pe ọkọ rẹ, Ọmọwe Kayọde Fayẹmi di gomina nipinlẹ Ekiti.	Gbogbo agbára àti ipá rẹ̀ ló sì fi ṣiṣẹ́ ọ̀hún kó tóó di pé ọkọ rẹ̀, Ọ̀mọ̀wé Káyọ̀dé Fáyẹmí di gómìnà nípínlẹ̀ Èkìtì.
Ọjọ kọkanla, oṣu kẹfa, ọdun 1963 ni wọn bi Erelu Fayẹmi siluu oyinbo, ko too di pe o pada waa bẹrẹ iwe rẹ nilẹ wa nibi.	Ọjọ́ kọkànlá, oṣù kẹfà, ọdún 1963 ni wọ́n bí Erelú Fáyẹmí sílùú òyìnbó, kó tóó di pé ó padà wáá bẹ̀rẹ̀ ìwé rẹ̀ nílẹ̀ wa níbí.
Ileewe yunifasiti Ifẹ, ti wọn n pe ni Ọbafẹmi Awolọwọ University, lọdun 1984, ko too di pe o tun pada lọọ ka si i lọdun 1988.	Iléèwé yunifásítì Ifẹ̀, tí wọ́n ń pè ní Ọbáfẹ́mi Awólọ́wọ̀ University, lọ́dún 1984, kó tóó di pé ó tún padà lọọ kà si i lọ́dún 1988.
Ileewe yii loun ati Gomina Fayẹmi ti pade ara wọn, ti wọn si fẹra niṣu lọka, ko too di pe ọkọ rẹ di gomina nipinlẹ Ekiti ni akọkọ, ati lẹẹkeji yii.	Iléèwé yìí lòun àti Gómìnà Fáyẹmí ti pàdé ara wọn, tí wọ́n sì fẹ́ra níṣu lọ́kà, kó tóó di pé ọkọ rẹ̀ di gómìnà nípínlẹ̀ Èkìtì ní àkọ́kọ́, àti lẹ́ẹ̀kejì yìí.
O ti le lọgbọn ọdun bayii tigbeyawo naa si ti n so eso rere loriṣiiriṣii, kaakiri agbaye, ati nilẹ wa nibi.	Ó ti lé lọ́gbọ̀n ọdún báyìí tígbeyàwó náà sì ti ń so èso rere lóríṣiiríṣii, káàkiri àgbáyé, àti nílẹ̀ wa níbí.
Nigba ti Bisi Fayẹmi pada siluu oyinbo, oriṣii awọn ileeṣẹ to n ja fẹtọọ awọn ọmọniyan lo ti ba ṣiṣẹ, paapaa ohun to ba ti jẹ mọ ẹtọ obinrin atawọn ọmọde.	Nígbà tí Bísí Fáyẹmí padà sílùú òyìnbó, oríṣii àwọn iléeṣẹ́ tó ń jà fẹ́tọ̀ọ́ àwọn ọmọnìyàn ló ti bá ṣiṣẹ́, pàápàá ohun tó bá ti jẹ mọ́ ẹ̀tọ̀ obìnrin àtàwọn ọmọdé.
Iṣẹ yii naa lo si ṣe titi ti wọn fi gba a ṣiṣẹ lọdọ awọn ajọ iṣọkan agbaye taa mọ si United Nations, nigba to ṣiṣẹ pẹlu wọn gẹgẹ bi olugbaninimọran lori ọrọ obinrin.	Iṣẹ́ yìí náà ló sì ṣe títí tí wọ́n fi gbà á ṣíṣẹ́ lọ́dọ̀ àwọn àjọ ìṣọ̀kan àgbáyé táa mọ̀ sí United Nations, nígbà tó ṣiṣẹ́ pẹ̀lú wọn gẹ́gẹ́ bi olùgbaninímọ̀ràn lórí ọ̀rọ̀ obìnrin.
Koda lọdun naa lọhun un, nigba ti ọkọ rẹ kọkọ dupo gomina ipinlẹ Ekiti, ọrọ Bisi wa lara ohun ti Aṣiwaju Bọla Tinubu n tẹnumọ fawọn ara Ekiti lasiko ipolongo ibo, to fi n ṣe ọrọ oṣelu.	Kódà lọ́dún náà lọ́hùn ún, nígbà tí ọkọ rẹ̀ kọ́kọ́ dupò gómìnà ìpínlẹ̀ Èkìtì, ọ̀rọ̀ Bísi wà lára ohun tí Aṣíwájú Bọ́lá Tinúbú ń tẹnumọ́ fáwọn ará Èkìtì lásìkò ìpolongo ìbò, tó fi ń ṣe ọ̀rọ̀ òṣèlú.
Loootọ si ni, ko sẹni maa niru aya bii Bisi ti ko ni i mọ pe oun ni nnkan lẹgbẹẹ, tẹgan ni hẹ o jare!	Lóòótọ́ sì ni, kò sẹ́ni máa nírú aya bíi Bísí tí kò ní í mọ̀ pé òun ní nǹkan lẹ́gbẹ̀ẹ́, tẹ̀gàn ni hẹ̀ o jàre!
Nigba ti ọkọ rẹ kọkọ ṣe gomina nipinlẹ Ekiti lọdun 2010 si 2014, ọpọ awọn igbesẹ lobinrin yii gbe fun awọn eeyan to wa nigberiko, lati ro wọn lagbara nipinlẹ naa, koda lọdun 2011 lo bẹrẹ ipolongo lori ofin lati gbogun ti awọn to n ṣe obinrin niṣekuṣe, tabi ti wọn n fi ẹtọ awọn obinrin du wọn, bo tiẹ jẹ pe lọdun 2019 ni wọn tun ofin ọhun ṣe.	Nígbà tí ọkọ rẹ̀ kọ́kọ́ ṣe gómìnà nípínlẹ̀ Èkìtì lọ́dún 2010 sí 2014, ọ̀pọ̀ àwọn ìgbésẹ̀ lobìnrin yìí gbé fún àwọn èèyàn tó wà nígbèríko, láti ró wọn lágbára nípínlẹ̀ náà, kódà lọ́dún 2011 ló bẹ̀rẹ̀ ìpolongo lórí òfin láti gbógun ti àwọn tó ń ṣe obìnrin níṣekúṣe, tàbí tí wọ́n ń fi ẹ̀tọ́ àwọn obìnrin dù wọ́n, bó tiẹ̀ jẹ́ pé lọ́dún 2019 ni wọ́n tún òfin ọ̀hún ṣe.
Kii ṣe eyi nikan, Erelu Fayẹmi tun gbe aba to faaye gba awọn obinrin ninu iṣejọba ati ofin to de awọn eeyan lati maa foju buruku wo awọn to ba ni arun HIV lara.	Kìí ṣe èyí nìkan, Erelú Fáyẹmí tún gbé àbá tó fààyè gba àwọn obìnrin nínú ìṣèjọba àti òfin tó de àwọn èèyàn láti máa fojú burúkú wo àwọn tó bá ní àrùn HIV lára.
Gbogbo igbesẹ rẹ yii naa, lati mu igbe aye rọrun fun awọn obinrin, awọn ọdọ, ati awọn ọmọde ni.	Gbogbo ìgbésẹ̀ rẹ̀ yìí náà, láti mú ìgbé ayé rọrùn fún àwọn obìnrin, àwọn ọ̀dọ́, àti àwọn ọmọdé ni.
Ṣugbọn pẹlu gbogbo imọ tobinrin yii ni, ati pẹlu bo ṣe takun-ta-gbongbo kaakiri agbaye to nni, ko fi mọlẹbi rẹ ṣerem rara.	Ṣùgbọ́n pẹ̀lú gbogbo ìmọ̀ tóbìnrin yìí ní, àti pẹ̀lú bó ṣe takùn-ta-gbòǹgbò káàkiri àgbáyé tó ńní, kò fi mọ̀lẹ́bí rẹ̀ ṣerem rárá.
Koda o ya awọn eeyan lẹnu nigba to sọ fawọn oniroyin laipẹ yii pe oun ati ọkọ oun ko sun inu yara otootọ ri latigba tawọn ti fẹra ni nnkan bii ọgbọn ọdun sẹyin, afigba ti arun Korona too wọ aarin wọn.	Kódà ó ya àwọn èèyàn lẹ́nu nígbà tó sọ fáwọn oníròyìn láìpẹ́ yìí pé òun àti ọkọ òun kò sun inú yàrá òtòòtọ̀ rí látìgbà táwọn ti fẹ́ra ní nǹkan bíi ọgbọ̀n ọdún sẹ́yìn, àfìgbà tí àrùn Kòrónà tóó wọ àárín wọn.
Bẹẹ si ni loootọ, ko sẹni ti ko mọ iru ọṣẹ ti arun naa ṣe fawọn eeyan kaakiri agbaye lọdun to kọja lọ, koda to tun si n ṣe lọwọ paapaa, gbogbo awọn to reluu oyinbo, ti wọn pada wale, ni wọn ni ki wọn lọọ farapamọ sibi kan na, bẹẹ lawọn ti wọn ṣe ayẹwo fun, ti wọn ni arun naa lara ni awọn eleto ilera ni ki wọn ṣi lọọ wa ni yara kan, nibi ti awọn nikan yoo maa gbe, titi arun naa yoo fi kuro lara wọn.	Bẹ́ẹ̀ sì ni lóòótọ́, kò sẹ́ni tí kò mọ irú ọṣẹ́ tí àrùn náà ṣe fáwọn èèyàn káàkiri àgbáyé lọ́dún tó kọjá lọ, kódà tó tún sì ń ṣe lọ́wọ́ pàápàá, gbogbo àwọn tó rèlúu òyìnbó, tí wọ́n padà wálé, ni wọ́n ní kí wọ́n lọọ farapamọ́ síbi kan ná, bẹ́ẹ̀ làwọn tí wọ́n ṣe àyẹ̀wò fún, tí wọ́n ní àrùn náà lára ni àwọn elétò ìlera ní kí wọ́n ṣì lọọ wà ní yàrá kan, níbi tí àwọn nìkan yóò máa gbé, títí àrùn náà yóò fi kúrò lára wọn.
Ohun to ṣẹlẹ si Erelu lasiko taa n wi yii niyẹn.	Ohun tó ṣẹlẹ̀ sí Erelú lásìkò táa ń wí yìí nìyẹn.
Nigba ti Bisi n ba awọn oniroyin sọrọ laipẹ yii, ṣe ẹ ranti pe lọdun to kọja ni ayẹwo fihan pe ọkọ rẹ lugbadi arun korona, bo ba si ti ri bẹẹ, atiyawo atọkọ, wọn gbọdọ wa lọtọọtọ ni, koda wọn ko gbọdọ yọju sẹnikankan.	Nígbà tí Bísí ń bá àwọn oníròyìn sọ̀rọ̀ láìpẹ́ yìí, ṣé ẹ rántí pé lọ́dún tó kọjá ni àyẹ̀wò fihàn pé ọkọ rẹ̀ lùgbàdì àrùn kòrónà, bó bá sì ti rí bẹ́ẹ̀, àtìyàwó àtọkọ, wọ́n gbọ́dọ̀ wà lọ́tọ̀ọ̀tọ̀ ni, kód̀a wọn kò gbọdọ̀ yọjú sẹ́nìkankan.
Ohun to gbe obinrin yii wọnu yara ọtọ, ti ọkọ rẹ naa si wa lọtọ niyẹn, kii ṣe ifẹ inu wọn.	Ohun tó gbé obìnrin yìí wọnú yàrá ọ̀tọ̀, tí ọkọ rẹ̀ náà sì wà lọ́tọ̀ nìyẹn, kìí ṣe ìfẹ́ inú wọn.
Ṣugbọn ohun to ya awọn eeyan lẹnu ni ọrọ to sọ, tori ọpọ awọn tọkọ-tiyawo ni wọn kii jọ sun inu yara kan naa.	Ṣùgbọ́n ohun tó ya àwọn èèyàn lẹ́nu ni ọ̀rọ̀ tó sọ, torí ọ̀pọ̀ àwọn tọkọ-tìyàwó ni wọn kìí jọ sun inú yàrá kan náà.
Latigba naa ni awọn mọlẹbi naa ko si fi ọrọ arun koro yii ṣere rara, bi wọn ti n kilọ fawọn araalu naa ni wọn n gbe igbesẹ lati mu opin ba arun naa nipinlẹ naa, eyi ko si ṣẹyin igbesẹ toun naa n gbe lati ran ọkọ rẹ lọwọ, ati iranlọwọ awọn ajọ to n ṣakooso eto ilera nipinlẹ naa.	Látìgbà náà ni àwọn mọ̀lẹ́bí náà kò sì fi ọ̀rọ̀ àrùn kòró yìí ṣeré rárá, bí wọ́n ti ń kìlọ̀ fáwọn aráàlú náà ni wọ́n ń gbé ìgbésẹ̀ láti mú òpin bá àrún náà nípínlẹ̀ náà, èyí kò sì ṣẹ̀yin ìgbésẹ̀ tóun náà ń gbé láti ran ọkọ rẹ̀ lọ́wọ́, àti ìrànlọ́wọ́ àwọn àjọ tó ń ṣàkóóso ètò ìlera nípínlẹ̀ náà.
Fun awọn to sunmọ Bisi Fayẹmi daadaa, wọn a mọ pe lara awọn nnkan to jẹ obinrin yii logun ju ni bi awọn obinrin to wa lawujọ yoo ṣe dipo nla mu lorilẹ-ede wa la i foju pa wọn rẹ, tabi la i tẹ ẹtọ wọn mọlẹ, gẹgẹ bo ṣe wa nilẹ okeere.	Fún àwọn tó súnmọ́ Bísí Fáyẹmí dáadáa, wọ́n á mọ̀ pé lára àwọn nǹkan tó jẹ obìnrin yìí lógún jù ni bí àwọn obìnrin tó wà láwùjọ yóò ṣe dipò ńlá mú lórílẹ̀-èdè wa lá ì fojú pa wọ́n rẹ́, tàbí lá ì tẹ ẹ̀tọ́ wọn mọ́lẹ̀, gẹ́gẹ́ bó ṣe wà nílẹ̀ òkèèrè.
O ni, ko dara to ko jẹ pe ṣe lawọn ọkunrin oloṣelu yoo maa lo awọn obinrin gẹgẹ bii irinṣẹ, nigba to jẹ pe iṣẹ ti wọn n lo wọn fun nni, awọn obinrin yii naa kaju ẹ, wọn le ṣe e.	Ó ní, kò dára tó kó jẹ́ pé ṣe làwọn ọkùnrin olóṣèlú yóò máa lo àwọn obìnrin gẹ́gẹ́ bíi irinṣẹ́, nígbà tó jẹ́ pé iṣẹ́ tí wọ́n ń lò wọ́n fún nni, àwọn obìnrin yìí náà kájú ẹ̀, wọ́n le ṣe é.
A kii ṣalagbe, kii ṣe nnkan to dara ka maa lọọ bẹbẹ kaakiri, asiko ti to fawa naa lati gbẹtọ wa, awa naa ni ipa lati ko ninu eto idagbasoke orilẹ-ede yii, gbogbo ofin lo si wa nilẹ taa le lo lati ṣe ohun ti o ba wa lọkan wa lati ṣe.	“A kìí ṣalágbe, kíí ṣe nǹkan tó dára ká máa lọọ bẹ̀bẹ́ káàkiri, àsìkò ti tó fáwa náà láti gbẹ̀tọ́ wa, àwa náà ní ipa láti kó nínú ètò ìdàgbàsókè orílẹ̀-èdè yìí, gbogbo òfin ló sì wà nílẹ̀ táa lè lò láti ṣe ohun tí ó bá wà lọ́kàn wa láti ṣe.
Bẹẹ la ni lati maa ran ara wa lọwọ, a o gbọdọ ri ara wa gẹgẹ bii ọta ara wa, ọja ti Ọlọrun gbe le wa lọwọ, ka fi pọn ara wa ni, kii ṣe lati fi ba ara wa ja, ka tọ awọn ọmọ wa lọna to yatọ, ti wọn a fi yan ti wọn a fi yanju.	Bẹ́ẹ̀ la ní láti máa ran ara wa lọ́wọ́, a ò gbọdọ̀ rí ara wa gẹ́gẹ́ bíi ọ̀tá ara wa, ọ̀já tí Ọlọ́run gbé lé wa lọ́wọ́, ká fi pọn ara wa ni, kìí ṣe láti fi bá ara wa jà, ká tọ́ àwọn ọmọ wa lọ́nà tó yàtọ̀, tí wọn á fi yàn tí wọ́n á fi yanjú.
 Imọran rẹẹ fawọn obinrin niyi.	” Ìmọ̀ràn rẹ̀ẹ̀ fáwọn obìnrin nìyí.
A maa ba awọn ileeṣẹ ẹrọ ibanisọrọ ṣepade lati din owo intanẹẹti ku  Sanwo-Olu	A máa bá àwọn iléeṣẹ́ ẹ̀rọ ìbánisọ̀rọ̀ ṣèpàdé láti dín owó íntánẹ́ẹ̀tì kù – Sanwó-Olú
Gomina Babajide Sanwo-Olu ti ṣeleri ati ṣepade pẹlu awọn ileeṣẹ elero ibanisọrọ lati gba wọn nimọran lọna ti wọn le gba mu adinku ba owo ti wọn n gba lori owo intanẹẹti lowo awọn araalu.	Gómìnà Babájídé Sanwó-Olú ti ṣèlérí áti ṣèpàdé pẹ̀lú àwọn iléeṣẹ́ eléro ìbánisọ̀rọ̀ láti gbà wọ́n nímọ̀ràn lọ́nà tí wọ́n le gbà mú àdínkù bá owó tí wọ́n ń gbà lórí owó íntánẹ́ẹ̀tì lówó àwọn aráàlú.
Sanwo-Olu sọrọ yii lasiko to n da si ọrọ ẹkọ ori intanẹẹti tawọn ọmọleewe n ṣe lasiko yii, eyi ti wọn pe ni E-Learning.	Sanwó-Olú sọ̀rọ̀ yìí lásìkò tó ń dá sí ọ̀rọ̀ ẹ̀kọ́ orí íntánẹ́ẹ̀tì tàwọn ọmọléèwé ń ṣe lásìkò yìí, èyí tí wọ́n pè ní E-Learning.
Eto yii lawọn ọmọleewe kaakiri ipinlẹ Eko fi n kẹkọọ lasiko yii, ṣugbọn ọpọ awọn obi ni wọn n kerora owo gọbọi ti wọn n na lori intanẹẹti fun awọn ọmọ wọn lati kẹkọọ.	Ètò yìí làwọn ọmọléèwé káàkiri ípínlẹ̀ Èkó fi ń kẹ́kọ̀ọ́ lásìkò yìí, ṣùgbọ́n ọ̀pọ̀ àwọn òbí ni wọ́n ń kérora owó gọbọi tí wọ́n ń ná lórí íntánẹ́ẹ̀tì fún àwọn ọmọ wọn láti kẹ́kọ̀ọ́.
Ṣugbọn gomina ni, loootọ ko ti i si ajọsọ pẹlu awọn ileeṣẹ ẹlẹrọ ibanisọrọ wọnyi, bo tiẹ jẹ pe ijọba ipinlẹ Eko ti n ṣiṣẹ lati fa awọn okun intanẹẹti naa, ti wọn pe ni Fibre Optics, kaakiri awon ileewe ati ọsibitu to wa nipinlẹ naa.	Ṣùgbọ́n gómìnà ní, lóòótọ́ kò tí ì sí àjọsọ pẹ̀lú àwọn iléeṣẹ́ ẹlẹ́rọ ìbánisọ̀rọ̀ wọ̀nyí, bó tiẹ̀ jẹ́ pé ìjọba ìpínlẹ̀ Èkó ti ń ṣiṣẹ́ láti fa àwọn okùn íntánẹ́ẹ̀tì náà, tí wọ́n pè ní Fibre Optics, káàkiri àwon iléèwé àti ọsibítù tó wà nipínlẹ̀ náà.
Ẹgbẹrun kilomita mẹta ataabọ nijọba n fa lọwọ, iṣẹ naa si ti fẹẹ pari, nigba to ba pari, adinku maa ba owo gọbọi taa n san lori intanẹẹti lawọn ileewe ati awọn ọsibitu ijọba, ati ileeṣẹ ijọba naa.	Ẹgbẹ̀rún kìlómítà mẹ́ta àtààbọ̀ nìjọba ń fà lọ́wọ́, iṣẹ́ náà sì ti fẹ́ẹ̀ parí, nígbà tó bá parí, àdínkù máa bá owó gọbọi táa ń san lórí íntánẹ́ẹ̀tì làwọn iléèwé àti àwọn ọsibítù ìjọba, àti iléeṣẹ́ ìjọba náà.
A o ti i ba wọn sọ nnkankan nipa ẹ, ṣugbọn pẹlu bi ẹ ṣe mẹnu ba a yii, a maa ba wọn sọ ọ, kawọn naa ṣiṣẹ lori ẹ, ki owo intanẹẹti le dinku.	“A ò tí ì bá wọn sọ nǹkankan nípa ẹ̀, ṣùgbọ́n pẹ̀lú bí ẹ ṣe mẹ́nu bà á yìí, a máa bá wọn sọ ọ́, káwọn náà ṣiṣẹ́ lórí ẹ̀, kí owó íntánẹ́ẹ̀tì le dínkù.
MC Oluọmọ sọrọ nipa Mama ẹ; Oriṣiiriṣii iṣẹ ẹgbin ni Maami ṣe lati tọju awa ọmọ, ṣugbọn adun lo gbẹyin ẹ fun wọn	MC Olúọmọ sọ̀rọ̀ nípa Màmá ẹ̀; Oríṣìíríṣìí iṣẹ́ ẹ̀gbin ni Màámi ṣe láti tọ́jú àwa ọmọ, ṣùgbọ́n adùn ló gbẹ̀yìn ẹ̀ fún wọn
Wọn ti maa n sọ gbolohun yii tipẹ ṣugbọn ki i ṣe ọpọ eeyan lo gba a gbọ, wọn a ni Ko sỌba lOṣodi ayafi OLUỌMỌ.	Wọ́n ti máa ń sọ gbólóhùn yìí tipẹ́ ṣùgbọ́n kì í ṣe ọ̀pọ̀ èèyàn ló gbà á gbọ́, wọ́n á ní ‘Kò s’Ọ́ba l’Óṣòdì àyàfi OLÚỌMỌ’.
Ṣugbọn lọjọ kẹrindinlogun, ọjọ Abamẹta, oṣu Karun-un, Ọdun 2020 ti a mu adehun ipade wa pẹlu MC Oluọmọ, iyẹn Alaaji Musiliu Akinsaya, ṣẹ lọrọ yii farahan gedengbe.	Ṣùgbọ́n lọ́jọ́ kẹrìndínlógún, ọjọ́ Àbámẹ́ta, oṣù Karùn-ún, Ọdún 2020 tí a mú àdéhùn ìpàdé wa pẹ̀lú MC Olúọmọ, ìyẹn Àlàájì Músílíù Akínsàyà, ṣẹ lọ̀rọ̀ yìí farahàn gedengbe.
Ko rọrun fun ikọ Aṣejere lati ri ọkunrin alaga awọn onimọto naa ba sọrọ ṣugbọn obinrin kan ti wọn n pe ni Iya Abọ, tii ṣe olori ẹbi, to jẹ ẹgbọn fun Oluọmọ lo ṣatọna bipade naa ti waye.	Kò rọrùn fún ikọ̀ Àṣejèrè láti rí ọkùnrin alága àwọn onímọ́tò náà bá sọ̀rọ̀ ṣùgbọ́n obìnrin kan tí wọ́n ń p̀e ní Ìyá Àbọ̀, tií ṣe olórí ẹbí, tó jẹ́ ẹ̀gbọ́n fún Olúọmọ ló ṣatọ́nà bípàdé náà ti wáyé.
Ohun to si gbe wa de ọdọ rẹ ko ju ti ipapoda mama wọn; Oloogbe Alaaja Ọmọtonwo Abẹbi Akinsanya, ti gbogbo eeyan mọ si Mama Agege.	Ohun tó sì gbé wa dé ọ̀dọ̀ rẹ̀ kò ju ti ìpapòdà màmá wọn; Olóògbé Àláájà Ọmọ́tóńwò Àbẹ̀bí Akínsànyà, tí gbogbo èèyàn mọ̀ sí Màmá Agége.
Ṣe Iya Abọ ti kọkọ gba wa lalejo ni tiwọn lọjọ kẹtala, Ọjọru, oṣu kaarun.	Ṣé Ìyá Àbọ̀ ti kọ́kọ́ gbà wá lálejò ní tiwọn lọ́jọ́ kẹtàlá, Ọjọ́rú, oṣù kaàrún.
Ko rọrun lati ṣefọrọwerọ fun un, nitori o gbọdọ gbaṣẹ lọwọ aburo rẹ ko too ba awọn oniroyin sọrọ.	Kò rọrùn láti ṣèfọ̀rọ̀wérọ̀ fún un, nítorí ó gbọ́dọ̀ gbàṣẹ lọ́wọ́ àbúrò rẹ̀ kó tóó bá àwọn oníròyìn sọ̀rọ̀.
Lojuẹsẹ ni Iya Abọ ti pe Oluọmọ lori foonu, o si gba si i lẹnu, iyẹn nikan kọ; Ṣiamaanu naa gba lati ba Aṣejere sọrọ.	Lójúẹsẹ̀ ni Ìyá Àbọ̀ ti pe Olúọmọ lórí fóònù, ó sì gba sí i lẹ́nu, ìyẹn nìkan kọ́; Ṣíámaànù náà gbà láti bá Àṣejèrè sọ̀rọ̀.
Eyi mu ko jẹ igba akọkọ to maa ba oniroyin sọrọ lẹkun-un-rẹrẹ nipa iku iya rẹ ati igbesi aye wọn.	Èyí mú kó jẹ́ ìgbà àkọ́kọ́ tó máa bá oníròyìn sọ̀rọ̀ lẹ́kùn-ún-rẹ́rẹ́ nípa ikú ìyá rẹ̀ àti ìgbésí ayé wọn.
Nigba ti ikọ Aṣejere dele Oluọmọ, oriṣii awọn eeyan ni wọn n rọ waa ki ọkunrin naa ku ara fẹra ku.	Nígbà tí ikọ̀ Àṣejèrè délé Olúọmọ, oríṣii àwọn èèyàn ni wọ́n ń rọ́ wàá kí ọkùnrin náà kú ará fẹ́ra kù.
Bo si ti n gbalejo awọn eeyan lọtun losi lo n paṣẹ pe ki wọn ṣetọju awọn alejo oun, Ẹni ti ko ba gbaawẹ, ẹ ṣe ounjẹ fun un o, ohun to n wi niyẹn o.	Bó sì ti ń gbàlejò àwọn èèyàn lọ́tùn lósì ló ń pàṣẹ pé kí wọ́n ṣètọ́jú àwọn àlejò òuń, “Ẹni tí kò bá gbààwẹ̀, ẹ ṣe ouńjẹ fún un o”, ohun tó ń wí nìyẹn o.
Ka ma purọ, eeyan to ṣọmọluabi ni Oluọmọ, eyi si yatọ sohun tawọn eeyan kan n sọ nipa rẹ.	Ká má purọ́, èèyàn tó ṣọmọlúàbí ni Olúọmọ, èyí sì yàtọ̀ sóhun táwọn èèyàn kan ń sọ nípa rẹ̀.
Lai fọrọgun, ẹ farabalẹ ki ẹ ka ohun ti Alaaji Musiliu Akinsaya, MC Oluomo ati Iya Abọ, Alaaja Kibiti Adenuga Akinsanya, ẹgbọn rẹ ba SINMISỌLA AJADI ati OLUWATOYIN MATHNUEL sọ.	Láì fọ̀rọ̀gùn, ẹ farabalẹ̀ kí ẹ ka ohun tí Àlàájì Músílíù Akínsàyà, MC Olúomo àti Ìyá Àbọ̀, Àlàájà Kíbítí Adénúgà Akínsànyà, ẹ̀gbọ́n rẹ̀ bá SINMISỌ́LÁ ÀJÀDÍ àti OLÚWATÓYÌN MATHNUEL sọ.
Owo ti mo kọkọ tujọ nidii iṣẹ mọto ni mo fi kọle fun Maami  MC Oluọmọ	Owo tí mo kọ́kọ́ tùjọ nídìí iṣẹ́ mọ́to ni mo fi kọ́lé fún Màámi – MC Olúọmọ
Aṣejere: Alaga, ẹ ku asẹyinde Mama, ẹyin wọn ti daa na MC Oluọmọ: O jare!	Àṣejèrè: Alága, ẹ kú àsẹ̀yìndè Màmá, ẹ̀yin wọn ti dáa ná MC Olúọmọ: O jàre!
Ẹ ṣe e!	Ẹ ṣe é!
Aṣejere: Ẹ jẹ ka mọ yin siwaju si i?	Àṣejèrè: Ẹ jẹ́ ká mọ̀ yín síwájú sí i?
MC Oluọmọ: Ẹ ṣe e!	MC Olúọmọ: Ẹ ṣe é!
Orukọ temi ni Alaaji Musiliu Ayinde Akinsanya, ọga awọn Onimọto ni ipinlẹ Eko, emi ni wọn n pe ni MC Oluọmọ.	Orúkọ tèmi ní Àlàájì Músílíù Àyìndé Akínsànyà, ọ̀gá àwọn Onímọ́tò ní ìpínlẹ̀ Èkó, èmi ni wọ́n ń pè ní MC Olúọmọ.
Aṣejere: Kin ni ẹ le sọ nipa Oloogbe, iyẹn Mama yin?	Àṣejèrè: Kín ni ẹ lè sọ nípa Olóògbé, ìyẹn Màmá yín?
MC Oluọmọ: Hẹn hẹn!	MC Olúọmọ: Hẹn hẹn!
Nnkan ti mo le sọ lori irinajo mama ni pe mama gbiyanju lori ọmọ pupọ, mo ranti pe nigba ti ọkọ mama, ti wọn jẹ ọmọ Awori, ti wọn jẹ baba tiwa, Iyẹn Oloogbe Wuse Adekan Akinsanya ku lOṣodi nibi, mo wa ni pamari kẹta, iyẹn Primary 3, nileewe alakọọbẹrẹ Afọlabi lOṣodi lọdun naa lọhun un.	Nǹkan tí mo lè sọ lórí ìrìnàjò màmá ni pé màmá gbìyànjú lórí ọmọ púpọ̀, mo rántí pé nígbà tí ọkọ màmá, tí wọ́n jẹ́ ọmọ Àwórì, tí wọ́n jẹ́ bàbá tiwa, Ìyẹn Olóògbé Wusé Adékàn Akínsànyà kú l’Óṣòdì níbi, mo wà ní pamari kẹta, ìyẹn Primary 3, níléèwé alákọ̀ọ́bẹ̀rẹ̀ Afọlábí l’Óṣòdì lọ́dún náà lọ́hùn ún.
Awọn ẹbi fẹẹ ṣu Mama mi lopo ṣugbọn mama ko gba, ni wọn ba le Mama jade nile.	Àwọn ẹbí fẹ́ẹ́ ṣú Màmá mi lópó ṣùgbọ́n màmá kò gbà, ni wọ́n bá lé Màmá jáde nílé.
Lati igba yẹn ni mama mi ti n ṣe adagbe, adafa, wahala ọmọ.	Láti ìgbà yẹn ni màmá mi ti ń ṣe àdágbé, àdáfà, wàhálà ọmọ.
Lasiko yẹn ni mama mu mi lọ sAbẹokuta lọdọ ẹni to ku nIyaa fun wọn nigba naa.	Lásìkò yẹn ni màmá mú mi lọ s’Ábẹ́òkúta lọ́dọ̀ ẹni tó kù n’Íyàá fún wọn nígbà náà.
Mama gbiyanju ki n kawe nile ẹkọ Oke-Ẹfọn, lAbẹokuta.	Màmá gbìyànjú kí n kàwé nílé ẹ̀kọ́ Òkè-Ẹ̀fọ̀n, l’Ábẹ́òkúta.
O wu mama ki n kawe, ṣugbọn owo ja mama ni iṣoro igba naa, ati pe oju mi kii gba a ti mama ba waa ki wa lAbẹokuta lẹyin ọjọ marun un ti wọn ba lo pẹlu wa lati tun pada sẹnu iṣẹ agbalẹ titi lEkoo, oju mi kii gba a, ṣe ni maa maa sun ẹkun gẹgẹ bi ọmọde nigba naa lọhun.	Ó wu màmá kí n kàwé, ṣùgbọ́n owó já màmá ní ìṣòro ìgbà náà, àti pé ojú mi kìí gbà á tí màmá bá wáá kí wa l’Ábẹ́òkúta lẹ́yìn ọjọ́ márùn ún tí wọ́n bá lò pẹ̀lú wa láti tún padà sẹ́nu iṣẹ́ agbálẹ̀ títí l’Ékòó, ojú mi kìí gbà á, ṣe ni mà́a máa sun ẹkún gẹ́gẹ́ bí ọmọdé nígbà náa lọ́hùn.
Mama gbiyanju lori ọmọ o, igba toju abiyamọ ko gba a mọ ni wọn ba ni ki n wa maa kọṣẹ kafinta lEkoo.	Màmá gbìyànjú lórí ọmọ o, ìgbà tójú abiyamọ kò gbà á mọ́ ni wọ́n bá ní kí n wá máa kọ́ṣẹ́ káfíńtà l’Ékòó.
Ọmọ ọdun mẹtala ni mo wa ti mo ti n da ṣe kọndọkitọ, ti maa dẹ tun lọ sibi ẹkọṣẹ kafinta ti mama fi mi si, bo tiẹ jẹ pe inu mama ko dun si iṣẹ ọmọ ẹyin mọto ti mo n ṣe nigba naa.	Ọmọ ọdún mẹ́tàlá ni mo wà tí mo ti ń dá ṣe kọ̀ǹdọ́kítọ̀, tí maa dẹ̀ tún lọ síbi ẹ̀kọ́ṣẹ́ káfíńtà tí màmá fi mí sí, bó tiẹ̀ jẹ́ pé inú màmá kò dùn sí iṣẹ́ ọmọ ẹ̀yìn mọ́tò tí mo ń ṣe nígbà náà.
Lẹyin bii ọdun kan ati aabọ ti mo ti n kọṣẹ yii, ọga yii naa ko riṣẹ gba deede, ni mo ba kuku gbaju mọṣẹ ọmọ ẹyin ọkọ ti mo n ṣe.	Lẹ́yìn bíi ọdún kan àti ààbọ̀ tí mo ti ń kọ́ṣẹ́ yìí, ọ̀gá yìí náà kò ríṣẹ̀ gbà déédé, ni mo bá kúkú gbájú mọ́ṣẹ́ ọmọ ẹ̀yìn ọkọ̀ tí mo ń ṣe.
Igba to ya ni mama ba kuku fi mi silẹ pe adura obi lori ọmọ, paapaa julọ ọmọ lile ko ni gbe.	Ìgbà tó yá ni màmá bá kúkú fi mí sílẹ̀ pé àdúrà òbí lórí ọmọ, pàápàá jùlọ ọmọ líle kò ní gbé.
Bi mo ṣe bẹrẹ si i yi i mọra wọn niyẹn, gẹgẹ bi ọmọ onimọto.	Bí mo ṣe bẹ̀rẹ̀ sí í yí i mọ́ra wọn nìyẹn, gẹ́gẹ́ bí ọmọ onímọ́tò.
Nigba naa ajọ la maa n da bọsitọọbu wa, awọn alajọ a fun wa ni kaadi, a a bẹrẹ si i dajọ.	Nígbà náà àjọ la máa ń dá bọ́sítọọ̀bù wa, àwọn alájọ á fún wa ní káàdì, à á bẹ̀rẹ̀ sí í dájọ.
Owo ajọ ati owo iṣẹ ọkọ lọtun losi ni mo tu jọ, ti mo kọkọ fi tun ile ti Mama n gbe kọ, ṣugbọn iṣẹ afọlẹ, agbalẹ titi ijọba ko ṣee ṣe mọ, nitori agba ti de si mama, ṣugbọn pẹlu iranlọwọ Ọlọrun lẹnu iṣẹ mọto ti mo n ṣe, mo ra ile fun Maami, Ọlọrun tun ran mi lọwọ lati ran wọn lọ si Haaji lọdun 1999 si 2000.	Owó àjọ àti owó iṣẹ́ ọkọ̀ lọ́tùn lósì ni mo tù jọ, tí mo kọ́kọ́ fi tún ilé tí Màmá ń gbé kọ́, ṣùgbọ́n iṣẹ́ afọlẹ̀, agbálẹ̀ títí ìjọba kò ṣeé ṣe mọ́, nítorí àgbà ti dé sí màmá, ṣùgbọ́n pẹ̀lú ìrànlọ́wọ́ Ọlọ́run lẹ́nu iṣẹ́ mọ́tò tí mo ń ṣe, mo ra ilé fún Maámi, Ọlọ́run tún ràn mí lọ́wọ́ láti rán wọn lọ sí Háájì lọ́dún 1999 sí 2000.
Awọn ati awọn iyawo mi ni wọn jọ lọ Haaji nigba kan naa.	Àwọn àti àwọn ìyàwó mi ni wọ́n jọ lọ Háájì nígbà kan náà.
Mama gbiyanju lori ọmọ tori ẹ mo ṣe wo o pe wọn ni lati jẹun ọmọ, ki wọn gbadun ki ọlọjọ too de.	Màma gbìyànjú lórí ọmọ torí ẹ̀ mo ṣe wò ó pé wọ́n ní láti jẹun ọmọ, kí wọ́n gbádùn kí ọlọ́jọ́ tóó dé.
Ọmọ ọdun mẹtala ni mo wa ti mo ti n da ṣe kọndọkitọ, ti maa dẹ tun lọ sibi ẹkọṣẹ kafinta ti mama fi mi si, bo tiẹ jẹ pe inu mama ko dun si iṣẹ ọmọ ẹyin mọto ti mo n ṣe nigba naa.	Ọmọ ọdún mẹ́tàlá ni mo wà tí mo ti ń dá ṣe kọ̀ǹdọ́kítọ̀, tí maa dẹ̀ tún lọ síbi ẹ̀kọ́ṣẹ́ káfíńtà tí màmá fi mí sí, bó tiẹ̀ jẹ́ pé inú màmá kò dùn sí iṣẹ́ ọmọ ẹ̀yìn mọ́tò tí mo ń ṣe nígbà náà.
Lẹyin bii ọdun kan ati aabọ ti mo ti n kọṣẹ yii, ọga yii naa ko riṣẹ gba deede, ni mo ba kuku gbaju mọṣẹ ọmọ ẹyin ọkọ ti mo n ṣe.	Lẹ́yìn bíi ọdún kan àti ààbọ̀ tí mo ti ń kọ́ṣẹ́ yìí, ọ̀gá yìí náà kò ríṣẹ́ gbà déédé, ni mo bá kúkú gbájú mọ́ṣẹ́ ọmọ ẹ̀yìn ọkọ̀ tí mo ń ṣe.
Igba to ya ni mama ba kuku fi mi silẹ pe adura obi lori ọmọ	Ìgbà tó yá ni màmá bá kúkú fi mí sílẹ̀ pé àdúrà òbí lórí ọmọ
Aṣejere: Njẹ ara fu yin, boya ẹ lalaa tabi mama gan-an ti n fi apẹẹrẹ han yin pe ọlọjọ ti de?	Àṣejèrè: Ǹjẹ́ ará fu yín, bóyá ẹ lálàá tàbí màmá gan-an ti ń fi àpẹẹrẹ hàn yín pé ọlọ́jọ́ ti dé?
MC Oluọmọ: Ẹ ṣe e!	MC Olúọmọ: Ẹ ṣe é!
Ṣe ẹ ri lỌjọru, ọjọ kọkandinlọgbọn, oṣu kẹrin, iyẹn 29th April, tori ọgbọnjọ, 30 April, ni wọn ku, Mama ti tete ji, wọn ti wẹ, funra mama ni wọn re eekanna wọn, mama tun fi ọda dudu kun irun wọn, wọn n ya a, mo jokoo tiwọn ni palọ, ninu ile ti a wa yii naa ni o, tori o pe oṣu kan ti mo gbe mama wọ inu ile yii, ti mo dẹ ra ọkọ ayọkẹlẹ fun wọn ni mama ku.	Ṣé ẹ ri l’Ọ́jọ́rú, ọjọ́ kọkàndínlọ́gbọ̀n, oṣù kẹrin, ìyẹn 29th April, torí ọgbọ̀njọ́, 30 April, ni wọ́n kú, Màmá ti tètè jí, wọ́n ti wẹ̀, fúnra màmá ni wọ́n ré èékánná wọn, màmá tún fi ọ̀dà dúdú kun irun wọn, wọ́n ń yà á, mo jókòó tìwọ́n ní pálọ̀, nínú ilé tí a wà yìí náà ní o, torí ó pé oṣù kan tí mo gbé màmá wọ inú ilé yìí, tí mo dẹ̀ ra ọkọ̀ ayọ́kẹ́lẹ́ fún wọn ni màmá kú.
Ki n ma fọrọ gun; mama jokoo lẹgbẹẹ mi, wọn bẹrẹ si i ṣadura lọpọlọpọ fun mi, lẹnu ẹ lẹnikan pe mi lori foonu la ba n sọrọ lo ba loun fẹẹ ba mama sọrọ, lori foonu mama gba a niyanju lori ọrọ ọlọkọ de, mama si ṣadura fun un.	Kí n má fọ̀rọ̀ gùn; màmá jókòó lẹ́gbẹ̀ẹ́ mi, wọ́n bẹ̀rẹ̀ sí í ṣàdúrà lọ́pọ̀lọpọ̀ fún mi, lẹ́nu ẹ̀ lẹnìkan pè mí lórí fóònù la bá ń sọ̀rọ̀ ló bá lóun fẹ́ẹ́ bá màmá sọ̀rọ̀, lórí fóònù màmá gba á níyànjú lórí ọ̀rọ̀ ọlọ́kọ̀ dé, màmá sì ṣàdúrà fún un.
Ẹni yii wa bi mama leere pe Kinni koun ba Mama ra bọ toun ba n bọ wa ki wọn?	Ẹni yìí wá bi màmá léèrè pé ‘Kínni kóun bá Màmá rà bọ̀ tóun bá ń bọ̀ wá kí wọn?
Mama ni aṣọ leesi funfun lawọn fẹ.	Màmá ní aṣọ léèsì funfun làwọ́n fẹ́.
Yatọ si eyi, eeyan to maa n tọju ile, to maa n gbalẹ fun wọn; Ẹgbẹrun mẹẹẹdọgbọn ni mama san fun gẹgẹ bii owo oṣu rẹ, dipo ẹgbẹrun mẹwaa ti wọn maa n san fonitọhun.	Yàtọ̀ sí èyí, èèyàn tó máa ń tọ́jú ilé, tó máa ń gbálẹ̀ fún wọn; Ẹgbẹ̀rún mẹ́ẹ̀ẹ́dọ́gbọ̀n ni màmá san fun gẹ́gẹ́ bíi owó oṣù rẹ̀, dípò ẹgbẹ̀rún mẹ́wàá tí wọ́n máa ń san fónítọ̀hún.
Gbogbo eniyan to ba wa ki mama lọjọ Wẹsde o ku ọla ti wọn fẹẹ ku ni Mama fun lowo, owo tuntun to niye lori bii ẹbun, tilẹ ọjọ naa fi ṣu, ohun ti wọn ṣe niyẹn.	Gbogbo ènìyàn tó bá wá kí màmá lọ́jọ́ Wẹ́sdè ó ku ọ̀la tí wọ́n fẹ́ẹ́ kú ni Màmá fún lówó, owó tuntun tó níye lórí bíi ẹ̀bùn, tílẹ̀ ọjọ́ náà fi ṣú, ohun tí wọ́n ṣe nìyẹn.
Nigba to wa di ọjọ Tọsde, Ọgbọnjọ ti mama ku gan-an, emi wa ninu yara temi loke, nitori mo kuro nile ọdọ mi la ti sa fawọn alejo nitori arun Korona to gba ode kan yii.	Nígbà tó wá di ọjọ́ Tọ́sde, Ọgbọnjọ́ tí màmá kú gan-an, èmi wà nínú yàrá tèmi lókè, nítorí mo kúrò nílé ọ̀dọ̀ mi lá ti sá fáwọn àlejò nítorí àrùn Kòrónà tó gba òde kan yìí.
Mo n wo wọn ninu yara temi lati inu kamẹra, mo ri i pe, wọn tan redio wọn lati gbọ koko inu iwe iroyin, lẹyin ti wọn ṣe eyi tan, wọn pada sori ibusun wọn, mama dẹ da aṣọ ibora wọn funfun bora.	Mo ń wò wọ́n nínú yàrá tèmi láti inú kámẹ́rà, mo rí i pé, wọ́n tan rédíò wọn láti gbọ́ kókó inú ìwé ìròyìn, lẹ́yìn tí wọ́n ṣe èyí tán, wọ́n padà sórí ibùsùn wọn, màmá dẹ̀ da aṣọ ìbora wọn funfun bora.
Nigba to si jẹ pe bi mama ṣe maa n sun niyẹn, ko jẹ ki emi ka a kun.	Nígbà tó sì jẹ́ pé bí màmá ṣe máa ń sùn nìyẹn, kò jẹ́ kí èmí kà á kún.
Laipẹ ninu kamẹra ni mo ri iyawo ẹgbọn mi to sun mọ wọn julọ, lo n sare kiri inu yara, ni mo ba sọkalẹ lati bi i leere pe ṣe o n ṣe ereepa ninu ile ni?	Láìpẹ́ nínú kámẹ́rà ni mo rí ìyàwó ẹ̀gbọ́n mi tó sún mọ́ wọn jùlọ, ló ń sáré kiri inú yàrá, ni mo bá sọ̀kalẹ̀ láti bi í léèrè pé ṣé ó ń ṣe eréepá nínú ilé ni?
Lo ba ni rara o, mama ni o, mo ni ki lo ṣe mama, ṣe bi wọn n sun ni?	Ló bá ní rárá o, màmá ni o, mo ní kí ló ṣe màmá, ṣe bí wọ́n ń sùn ni?
O ni rara o, toun ye oun o, mama ko sun o, ni mo ba sun mọ Maami, mo yẹ ọwọ wọn wo, ni mo ba ri i pe ọlọjọ ti de.	Ó ní rárá o, tòuń yé òun o, màmá kò sùn o, ni mo bá sún mọ́ Màámi, mo yẹ ọwọ́ wọn wò, ni mo bá rí i pé ọlọ́jọ́ ti dé.
Mo wa wo o pe ṣe bi eeyan ṣe maa n ku niyi?	Mo wá wò ó pé ṣé bí èèyàn ṣe máa ń kú nìyi?
Alabajọ ti Maami fi sọ pe oun fẹ aṣọ leesi funfun gẹgẹ bi ẹbun.	Alábájọ tí Màámi fi sọ pé òun fẹ́ aṣọ léèsì funfun gẹ́gẹ́ bí ẹ̀bùn.
Koda, aṣọ aran ti wọn wọ ni Mẹka lai mọ iye ọdun sẹyin, Mama yọ ọ silẹ fun isinku wọn ati aṣọ funfun ti mo fi n kirun ni wọn fi we wọn.	Kódà, aṣọ àrán tí wọ́n wọ̀ ní Mẹ́kà láì mọ iye ọdún sẹ́yìn, Màmá yọ ọ́ sílẹ̀ fún ìsìnkú wọn àti aṣọ funfun tí mo fi ń kírun ni wọ́n fi wè wọ́n.
Ki n ma tan yin Aṣejere, iku Maami dun mi, ko sẹni to ma fẹ ki arugbo oun ku, mi o tii gbagbọ pe Maami ti ku, lẹyin ọdun kan, mi o ro pe o ti i le kuro lara mi.	Kí n má tàn yín Àṣejèrè, ikú Màámi dùn mí, kò sẹ́ni tó má fẹ́ kí arúgbó òun kú, mi ò tíì gbàgbọ́ pé Màámi ti kú, lẹ́yin ọdún kan, mi ò rò pé ó tí ì le kúrò lára mi.
Aṣejere: Hun!	Àṣejèrè: Hun!
Bawo lo ṣe ri lara yin nigba ti wọn fẹẹ gbe mama wọnu saaree?	Báwo ló ṣe rí lára yín nígbà tí wọ́n fẹ́ẹ́ gbé màmá wọnú sààréè?
MC Oluọmọ: Haa!	MC Olúọmọ: Haa!
Mo sa kuro ni!	Mo sá kúrò ni!
Oju mi o gba a, ṣe ni mo n ke bi ọmọde, awọn Afaa lo fa mi pada o.	Ojú mi ò gbà á, ṣe ni mo ń ké bí ọmọdé, àwọn Àfáà ló fà mí padà o.
Afaa Sulaimon Onikijipa sọ pe o gbọdọ ṣoju mi ati pe ohun idunnu ni fun mi nitori ọjọ keje aawẹ ni mama ku, o tun wa jẹ ọjọ Alamisi, Tọsde, Maami ko da mi laamu, ko ṣaisan to fi ku, wọn ni; ọpẹ lo yẹ mi.	Àfáà Sulaimon Oníkíjìpá sọ pé ó gbọ́dọ́ ṣojú mi àti pé ohun ìdùnnú ni fún mi nítorí ọjọ́ keje ààwẹ̀ ni màmá kú, ó tún wá jẹ́ ọjọ́ Àlàmísì, Tọ̀sdè, Màámi kò dà mì láàmú, kò ṣàìsàn tó fi kú, wọ́n ní; ọpẹ́ ló yẹ mí.
Aṣejere: Pẹlu bi ẹ ṣe nifẹẹ mama yin, ṣe ka maa foju sọna fun ajọ Alaaja Ọmọtonwo Foundation?	Àṣejèrè: Pẹ̀lú bí ẹ ṣe nífẹ̀ẹ́ màmá yín, ṣé ká máa fojú sọ́nà fún àjọ Àlàájà Ọmọ́tóńwò Foundation?
MC Oluọmọ: Ki Ọlọrun Ọba kẹmi nikẹ ọla ju bayii lọ, Mo fẹ kọ mọṣalaasi ti a o kun lọda funfun, ti gbogbo ohun yoowu to ba fẹẹ wa ninu rẹ yoo jẹ funfun fun iranti Maami nitori Maami fẹran oun funfun nigba aye rẹ.	MC Olúọmọ: Kí Ọlọ́run Ọba kẹ́mi níkẹ̀ ọlà ju báyìí lọ, Mo fẹ́ kọ́ mọ́ṣáláasí tí a ó kùn lọ́dà funfun, tí gbogbo ohun yòówù tó bá fẹ́ẹ́ wà nínú rẹ̀ yóò jẹ́ funfun fún ìrántí Màámi nítorí Màámi fẹ́ràn oun funfun nígbà ayé rẹ̀.
Ẹ ri i pe ile ti wọn gbe yii; funfun ni ati gbogbo ohun to wa ninu ẹ.	Ẹ rí i pé ilé tí wọ́n gbé yìí; funfun ni àti gbogbo ohun tó wà nínú ẹ̀.
Pẹlupẹlu, Mama fẹran Ọlọrun ati adura pupọ tori idi eyi mi o ṣe oku ti a maa ra ankara, pe elere, rara ko jọ ọ, lẹyin Korona yii lagbara Ọlọrun, maa ṣadura fun Maami, onikaluku to ba n bọ nibi adura yii, ko wọ aṣọ funfun, mi o ṣe oku a n mu ankara o!	Pẹ̀lúpẹ̀lú, Màmá fẹ́ràn Ọlọ́run àti àdúrà púpọ̀ torí ìdí èyí mi ò ṣe òkú tí a máa ra àǹkará, pe eléré, rárá kò jọ́ ọ́, lẹ́yìn Kòrónà yìí lágbára Ọlọ́run, màá ṣàdúrà fún Màámi, oníkálukú tó bá ń bọ̀ níbi àdúrà yìí, kó wọ aṣọ funfun, mì ò ṣe òkú a ń mú àǹkará o!
Aṣejere: A dupẹ ewu to foyin da lọdun kan ṣẹyin, bawo lo ṣe ri lara Mama nigba ti wọn gbọ?	Aṣejere: A dúpẹ́ ewu tó fòyín dá lọ́dún kan ṣẹ́yìn, báwo ló ṣe rí lára Màmá nígbà tí wọ́n gbọ́?
MC Oluọmọ: Maami ko gbọ pe wọn gun mi o, Haa!	MC Olúọmọ: Màámi kò gbọ́ pé wọ́n gún mi o, Haa!
Gbogbo bi mo ṣe wa ni ọsibitu, ti mo tun lọ si Amẹrika fun itọju, a o jẹ ki mama gbọ, ko da a o jẹ ki wọn gbọ redio lasiko iṣele buruku naa.	Gbogbo bí mo ṣe wà ní ọsibítù, tí mo tún lọ sí Amẹ́ríkà fún ìtọ́jú, a ò jẹ́ kí màmá gbọ́, kó dà a ò jẹ kí wọ́n gbọ́ rédíò lásìkò ìṣèlè burúkú náà.
Aṣejere: Kin ni ẹ maa padanu ju nipa Mama?	Àṣejèrè: Kín ni ẹ máa pàdánù jù nípa Màmá?
MC Oluọmọ: Nnkan ti mo maa padanu ju nipa Maami ni lọrọ iyanju wọn pe; Maa ṣora, oju lalakan fi n ṣọle.	MC Olúọmọ: Nǹkan tí mo máa pàdánù jù nípa Màámi ni lọ́rọ̀ ìyànjú wọn pé; ‘Máa ṣóra, ojú lalákàn fi ń ṣọ́lé.
Maami a ni; maa ye o o, adabi tawọn ba ṣebi sọmọ ọlọmọ nikan loku, Maami a ṣadura fun mi ti n ba ti wa n lọ maa fẹnu ko wọn niwaju ori.	Màámi á ní; ‘màá yè o o, àdàbí táwọn bá ṣebi sọ́mọ ọlọ́mọ nìkan lókù’, Màámi á ṣàdúrà fún mi tí n bá ti wá ń lọ màá fẹnu kò wọ́n níwájú orí.
Wọn tun maa n sọ pe Abiyamọ kii ṣepe fọmọ to ba buru, adura lọrọ iru ọmọ bẹẹ gba, ẹ wo o, mi o ti mọ pe mama ku, i miss her soo much!	Wọ́n tún máa ń sọ pé Abiyamọ kìí ṣépè fọ́mọ tó bá burú, àdúrà lọ̀rọ̀ irú ọmọ bẹ́ẹ̀ gbà, ẹ wò ó, mi ò tí mọ̀ pé màmá kú, i miss her soo much!
Ṣugbọn inu mi dun pe gbogbo ọrọ ti wọn n sọ pe awọn ko ni ṣaarẹ, awọn ko ni da mi laamu ti awọn ba fẹẹ ku nitori naa ki n ye e ra oogun fawọn latilu oyinbo, ti mo ba ra ogun lati Amẹrika, Maami a rẹrin-rẹrin pe awọn ko ni ṣaarẹ, pe iku wọọrọ lawọn maa ku, o dẹ ri bẹẹ, eyi dun mọ mi ninu lọpọlọpọ.	Ṣùgbọ́n inú mí dùn pé gbogbo ọ̀rọ̀ tí wọ́n ń sọ pé àwọn kò ní ṣàárẹ̀, àwọn kò ní dà mí láàmú tí àwọn bá fẹ́ẹ́ kú nítorí náà kí n yé é ra oògùn fáwọn látìlú òyìnbó, tí mo bá ra ògùn láti Amẹ́ríkà, Màámi á rẹ́rìn-rẹ́rìn pé àwọn kò ní ṣàárẹ̀, pé ikú wọ́ọ́rọ́ làwọ́n máa kú, ó dẹ̀ rí bẹ́ẹ̀, èyí dùn mọ́ mi nínú lọ́pọ̀lọpọ̀.
Aṣejere: Iru ọrọ wo ni mama maa n sọ fun yin ti ẹ ko le gbagbe?	Àṣejèr̀e: Irú ọ̀rọ̀ wo ni màmá máa ń sọ fún yín tí ẹ kò le gbàgbé?
MC Oluọmọ: Maami maa n sọ fun mi pe ẹni to ba ruure lo maa sọọre, ẹni to ba lo inu meji pẹlu mi kan n ṣe ara ẹ ni, pe ki n yara lati gbọrọ ṣugbọn ki n lọra lati fesi, nitori naa ni ipo ti Ọlọrun gbe mi de lọjọ oni yii, tẹnikan ba sọrọ nnkan ti kii ṣe ootọ fun mi, mi o ni binu, maa kan maa wo o ni, nitori mo mọ pe to ba ya otitọ maa farahan.	MC Olúọmọ: Màámi máa ń sọ fún mi pé ẹní tó bá rùure ló máa sọ̀ọre, ẹni tó bá lo inú méjì pẹ̀lú mi kàn ń ṣe ara ẹ̀ ni, pé kí n yára láti gbọ́rọ̀ ṣùgbọ́n kí n lọ́ra láti fèsì, nítorí náà ni ipò tí Ọlọ́run gbé mi dé lọ́jọ́ òní yìí, tẹ́nìkan bá sọ̀rọ̀ nǹkan tí kìí ṣe òótọ́ fún mi, mi ò ní bínú, màá kàn máa wò ó ni, nítorí mo mọ̀ pé tó bá yá òtítọ́ máa farahàn.
Aṣejere: Imọran yin fawọn abiyamọ lapapọ?	Àṣejèrè: Ìmọ̀ràn yín fáwọn abiyamọ lápapọ̀?
MC Oluọmọ: Imọran mi fawọn abiyamo ni pe, ki wọn maa ṣadura fawọn ọmọ wọn, ki wọn ma da awọn ọmọ silẹ fun ẹnikankan lati tọju, ọmọ to ba buru ko ṣe e ta nu, adura lọrọ ẹ gba, ki wọn ma ro ibi sọmọlakeji tabi ki wọn maa ṣe ọmọ ọdọ bi ko ti tọ, nitori ohun teeyan ba ṣe lo maa gba, ka tọju ọmọ ọdọ, ọmọ ọlọmọ bii tiwa, kawọn ọmọ tiwọn naa le ri alaanu, ẹru ni baba o, ọna lo jin o!	MC Olúọmọ: Ìmọ̀ràn mi fáwọn abiyamo ni pé, kí wọ́n máa ṣàdúrà fáwọn ọmọ wọn, kí wọ́n má da àwọn ọmọ sílẹ̀ fún ẹnìkankan láti tọ́jú, ọmọ tó bá burú kò ṣe é ta nù, àdúrà lọ̀rọ̀ ẹ̀ gbà, kí wọ́n má ro ibi sọ́mọlàkejì tàbí kí wọ́n máa ṣe ọmọ ọ̀dọ̀ bí kò ti tọ́, nítorí ohun téèyàn bá ṣe ló máa gbà, ká tọ́jú ọmọ ọ̀dọ̀, ọmọ ọlọ́mọ bíi tiwa, káwọn ọmọ tiwọn náà le rí aláànú, ẹrú ní baba ò, ọ̀nà ló jìn o!
Aṣejere: Lakotan ki loruko Mama Agege?	Àṣejèrè: Lákòtán kí lorúko Màmá Agége?
MC Oluọmọ: Orukọ Mama ni Alaaja Sinat Abẹbi Ọmọtonwo Akinsanya.	MC Olúọmọ: Orúkọ Màmá ni Àlàájà Sinat Àbẹ̀bi ́Ọmọ́tóńwò Akínsànyà.
Mama Agege ni wọn, tori Agege ni wọn gbe fun igba pipẹ, ibẹ ni mo ti ba wọn kiri epo ri, ibẹ ni mo ti ba Maami ta Amala ni Katangowa lati Agege, isọ ounjẹ Maami ṣi wa ni Katangowa di bi a ṣe n sọrọ yii!.	Màmá Agége ni wọ́n, torí Agége ni wọ́n gbé fún ìgbà pípẹ́, ibẹ̀ ni mo ti bá wọn kiri epo rí, ibẹ̀ ni mo ti bá Màámi ta Àmàlà ní Kàtáńgówá láti Agége, ìsọ̀ oúnjẹ Màámi ṣì wá ní Kàtáńgówá di bí a ṣe ń sọ̀rọ̀ yìí!.
Oṣelu kọ ni mo ba lọ si Kano, mo wa ba ọrẹ mi ṣayeye ni  Tinubu	Òṣèlú kọ́ ni mo bá lọ sí Kánò, mo wá bá ọ̀rẹ́ mi ṣayeye ni – Tinubu
Aṣiwaju Bọla Ahmed Tinubu, ọkan ninu awọn agbaagba ẹgbẹ oṣelu APC ti sọ pe ọrẹ oun kan to n ṣeyawo fọmọ rẹ loun wa sibi ayẹyẹ rẹ; kii ṣe toṣelu loun ba wa siluu Kano.	Aṣíwájú Bọ́lá Ahmed Tinubu, ọ̀kan nínú àwọn àgbààgbà ẹgbẹ́ òṣèlú APC ti sọ pé ọ̀rẹ́ òun kan tó ń ṣèyàwó fọ́mọ rẹ̀ lóun wá síbi ayẹyẹ rẹ̀; kìí ṣe tòṣèlú lòun bá wá sílùú Kano.
Awọn eeyan kan lo n gbe e pooyi ẹnu pe toṣelu lAṣiwaju ba wa silẹẹ Kano lọjọ Fraide ana, ṣugbọn baba naa ti da wọn lohun pe kii sọrọ oṣelu rara.	Àwọn èèyàn kan ló ń gbé e pòòyì ẹnu pé tòṣèlú l’Aṣíwájú bá wá sílẹ̀ẹ̀ Kano lọ́jọ́ Fráìde àná, ṣùgbọ́n bàbá náà ti dá wọn lóhùn pé kìí sọ̀rọ̀ òṣèlú rárá.
Bakan naa ni Tinubu tun sọ pe, ọrọ iṣọkan orilẹ-ede yii jẹ oun logun, ohun to si yẹ ki gbogbo ẹni to ba fẹran Naijiria maa sọ lasiko yii niyẹn, kii ṣọrọ oṣelu rara.	Bákan náà ni Tinubu tún sọ pé, ọ̀rọ̀ ìṣọ̀kan orílẹ̀-èdè yìí jẹ òun lógún, ohun tó sì yẹ kí gbogbo ẹni tó bá fẹ́ràn Nàíjíríà máa sọ lásìkò yìí nìyẹn, kìí ṣọ̀rọ̀ òṣèlú rárá.
Mi o wa polongo tabi sọrọ oṣelu kankan, igbeyawo ọmọ ọrẹ mi timọtimọ kan ni mo wa fun ni Kano.	“Mi ò wá polongo tàbí sọ̀rọ̀ òṣèlú kankan, ìgbeyàwó ọmọ ọ̀rẹ́ mi tímọ́tímọ́ kan ni mo wá fún ní Kano.
 Tinubu lo sọrọ bẹẹ.	” Tinubu ló sọ̀rọ̀ bẹ́ẹ̀.
Sẹki ti foogun gba gbogbo asiki mi, mi o fẹ ẹ mọ	“Sẹ̀kí ti fòògùn gba gbogbo ásìkí mi, mi ò fẹ́ ẹ mọ́”
Ọgbẹni Ọlawale Busari, ti sọ fun ileẹjọ kọkọ-kọkọ to wa niluu Mapo, nIbadan pe ki adajọ tu igbeyawo oun ka, tori iyawo oun ti foogun gba gbogbo aisiki oun tan.	Ọ̀gbẹ́ni Ọláwálé Búsàrí, ti sọ fún iléẹjọ́ kọkọ-kọkọ tó wà nílùú Màpó, n’Íbàdàn pé kí adájọ́ tú ìgbeyàwó òun ká, torí ìyàwó òun ti fòògùn gba gbogbo aísìkí òun tán.
Baba ọlọmọ mẹrin ọhun sọ fun adajọ pe odun kẹtalelogun ree toun ti fẹ Sẹki sile bii aya, ṣugbọn obinrin naa ṣoogun ju ẹgbẹji lọ.	Bàbá ọlọ́mọ mẹ́rin ọ̀hun sọ fún adájọ́ pé odún kẹtàlélógún rèé tóun ti fẹ́ Sẹ̀kí sílé bíi aya, ṣùgbọ́n obìnrin náà ṣoògùn ju ẹ̀gbẹ̀jí lọ.
O ni, oogun to n ṣe kiri lo fi gba aisiki oun, ti gbogbo ọrọ aje fi lọ silẹ pata, ati pe gbogbo ilepa oun ni ko so eso rere kan, gbogbo boun ṣe n lu u pe ko dun; ni ko dun rara.	Ó ní, òògùn tó ń ṣe kiri ló fi gba aísìkí òun, tí gbogbo ọrọ̀ ajé fi lọ sílẹ̀ páta, àti pé gbogbo ìlépa òun ni kò so èso rere kan, gbogbo bóun ṣe ń lù ú pé kó dùn; ni kò dún rárá.
Nigba to n sọrọ niwaju Aarẹ ileẹjọ naa, Ọgbẹni Ademọla Ọdunade, Busari to n gbe ni agbegbe Ọjọọ ni bi owo ṣe n duro lọwọ iyawo oun, ni ọda owo n da oun.	Nígbà tó ń sọ̀rọ̀ níwájú Ààrẹ iléẹjọ́ náà, Ọ̀gbẹ́ni Adémọ́lá Ọdúnadé, Búsàrí tó ń gbé ní agbègbe Ọ̀jọ́ọ̀ ní bí owó ṣe ń dúró lọ́wọ́ ìyàwó òun, ni ọ̀dá owó ń dá òun.
Nigba ti mo lọọ beere lọwọ awọn Aafaa ni wọn sọ fun mi pe iyawo mi lo wa nidii ohun to n ṣẹlẹ si mi, tori gbogbo igbiyanju mi, pabo lo ja si.	“Nígbà tí mo lọọ bèèrè lọ́wọ́ àwọn Ààfáà ni wọ́n sọ fún mi pé ìyàwó mi ló wà nídìí ohun tó ń ṣẹlẹ̀ sí mi, torí gbogbo ìgbìyànjú mi, pàbó ló já sí.
Laipẹ yii ti mo tun n wa nnkan ninu ile, ni mo ri oogun abẹnugọngọ tiyawo mi n lo fun mi, ninu ibi taa n ko aṣọ si.	“Láìpẹ́ yìí tí mo tún ń wá nǹkan nínú ilé, ni mo rí oògùn abẹnugọ̀ǹgọ̀ tíyàwó mi ń lò fún mi, nínú ibi táa ń kó aṣọ sí.
Koda, ninu orule lo tọju awọn kan si, ninu awọn ijẹun kan bayii lo tọju ẹ si.	“Kódà, nínú òrùlé ló tọ́jú àwọn kan sí, nínú àwọn ìjẹun kan báyìí ló tọ́jú ẹ̀ sí.
Mo ti jẹ ko di mimọ fawọn ọmọ rẹ, kawọn naa le mọ nnkan tiyaa wọn dan wo lara.	Mo ti jẹ́ kó di mímọ̀ fáwọn ọmọ rẹ̀, káwọn náà lè mọ̀ nǹkan tíyàá wọn dán wò lára.
Ṣugbọn Sẹki ni irọ funfun balau lọkọ oun n pa, o ni nitori awon adigunjale loun ṣe tọju oogun naa sinu ile, lati mu oju wọn kuro ninu ile awọn.	Ṣùgbọ́n Sẹ̀kí ní irọ́ funfun báláú lọkọ òun ń pa, ó ní nítorí àwon adigunjalè lòuń ṣe tọ́jú òògùn náà sínú ilé, láti mú ojú wọn kúrò nínú ilé àwọn.
Oluwa mi, Busari naa le jẹrii si i pe awọn ole maa n yọ wa lẹnu ninu ile yii, ohun to mu mi ṣoogun yii niyẹn o.	“Olúwa mi, Búsàrí náà le jẹrìí sí i pé àwọn olè máa ń yọ wá lẹ́nu nínú ilé yìí, ohun tó mú mí ṣòògùn yìí nìyẹn o.
Bakan naa ni Sẹki tun sọ pe oun mọ pe Busari ti fẹyawo mi-in, ṣugbọn nitori awọn ọmọ ti mo bi fun un, oluwa mi, ẹ ma tu wa ka o!Ṣugbọn o, adajọ ti tu igbeyawo ọhun ka, ohun ti ileẹjọ naa sọ ni pe ko si irẹpọ ati ifẹ mọ laaarin awọn tọkọ-tiyawo naa.	”Bákan náà ni Sẹ̀kí tún sọ pé òun mọ̀ pé Búsàrí ti fẹ́yàwó mí-ìn, ṣùgbọ́n nítorí àwọn ọmọ tí mo bí fún un, olúwa mi, ẹ má tú wa ká o!Ṣùgbọ́n o, adájọ́ ti tú ìgbéyàwó ọ̀hún ká, ohun tí iléẹjọ́ náà sọ ni pé kò sí ìrẹ́pọ̀ àti ìfẹ́ mọ́ láàárín àwọn tọkọ-tìyàwó náà.
Bẹẹ lo si paṣẹ pe ki Busari maa san ẹgbẹrun mẹrin naira loṣooṣu fun Sẹki lati maa fi tọju awọn ọmọ rẹ.	Bẹ́ẹ̀ ló sì pàṣẹ pé kí Búsàrí máa san ẹgbẹ̀rún mẹ́rin náírà lóṣooṣù fún Sẹ̀kí láti máa fi tọ́jú àwọn ọmọ rẹ̀.
Gbogbo ilepa Sanwo-Olu ni lati le awọn ayederu abanikọle ati abaniwale kuro lEkoo  Tokẹ Benson	Gbogbo ìlépa Sanwó-Olú ni láti lé àwọn ayédèrú abánikọ́lé àti abániwálé kúrò l’Ékòó – Tókẹ́ Benson
Laipẹ yii ni olugbaninimọran fun Gomina Babajide Sanwo-Olu, Arabinrin Tokẹ-Benson Awoyinka ṣefilọlẹ ẹrọ ayelujara, nibi tawọn abanikọle atawọn abaniwale yoo ti maa forukọsilẹ, nitori ati gbogun ti awọn alayederu.	Láìpẹ́ yìí ni olùgbaninímọ̀ràn fún Gómìnà Babájídé Sanwó-Olú, Arábìnrin Tókẹ́-Benson Awóyínká ṣèfilọ́lẹ̀ ẹ̀rọ ayélujára, níbi táwọn abánikọ́lé àtàwọn abániwálé yóò ti máa forúkọsílẹ̀, nítorí àti gbógun ti àwọn aláyédèrú.
Awọn aṣeyọri eto yii atawọn ọrọ to rọ mọ ile gbigbe nipinlẹ Eko ni Toke Benson ba Aṣejere sọ laipẹ yii.	̀Awọn àṣeyọrí ètò yìí àtàwọn ọ̀rọ̀ tó rọ̀ mọ́ ilé gbígbé nípìnlẹ̀ Èkó ni Tóké Benson bá Àṣejèrè sọ làìpẹ́ yìí.
Ohun ti wọn ba wa OJUOLUWAKOTIMI OLUṢINA sọ ree.	Ohun tí wọ́n bá wa OJÚOLÚWAKÒTÌMÍ OLÚṢÍNÀ sọ rèé.
Aṣejere: Eto iforukosilẹ ayelujara tẹẹ ni kawọn eeyan maa ṣe lọdọ yin, njẹ awọn eeyan tẹwọ gba a?	Àṣejèrè: Ètò ìforúkosílẹ̀ ayélujára tẹ́ẹ ní káwọn èèyàn máa ṣe lọ́dọ̀ yín, ǹjẹ́ àwọn èèyàn tẹ́wọ́ gbà á?
Tokẹ Benson: Ohun to ṣẹlẹ ni pe, awọn eeyan kii tete tẹwọ gba nnkan tuntun, ohun to tun ṣẹlẹ lasiko yii ti jẹ ka mọ pe bi a o ba ṣe e, o maa lẹyin.	Tókẹ́ Benson: Ohun tó ṣẹlẹ̀ ni pé, àwọn èèyàn kìí tètè tẹ́wọ́ gba nǹkan tuntun, ohun tó tún ṣẹlẹ̀ lásìkò yìí ti jẹ́ ká mọ̀ pé bí a ò bá ṣe é, ó máa lẹ́yìn.
A da kinni yẹn silẹ lọjọ kọkanla, oṣu kẹfa, ọdun 2020.	A dá kinní yẹn sílẹ̀ lọ́jọ́ kọkànlá, oṣù kẹfà, ọdún 2020.
O ti le lẹgbẹrun eeyan ti wọn ti forukọsilẹ nibẹ, awọn mi in ti forukọsilẹ tan.	Ó ti lé lẹ́gbẹ̀rún èèyàn tí wọ́n ti forúkọsílẹ̀ níbẹ̀, àwọn mí ìn ti forúkọsílẹ̀ tán.
Ohun to ku ni ki awa naa dide lati lọọ ṣayẹwo awọn akọsilẹ wọn.	Ohun tó kù ni kí àwa náà dìde láti lọọ ṣàyẹ̀wò àwọn àkọsílẹ̀ wọn.
Ohun tijọba sọ ni pe a o fẹ awọn abaniwale taa o mọ ileeṣẹ wọn, ohun to mu wa tọ wọn lọ niyẹn lati mọ ibi ti wọn ti n ṣiṣẹ, ka le daabo bo awọn araalu to n ba wọn dowopọ.	Ohun tíjọba sọ ni pé a ò fẹ́ àwọn abániwálé táá ò mọ iléeṣẹ́ wọn, ohun tó mú wa tọ̀ wọ́n lọ nìyẹn láti mọ ibi tí wọ́n ti ń ṣiṣẹ́, ká le dáàbò bo àwọn aráàlú tó ń bá wọn dòwòpọ̀.
Aṣejere: Awọn ejẹẹnti keekeeke to jẹ pe ẹlomii ko tiẹ lọfiisi, bawo le ṣe n mọ iru wọn?	Àṣejèrè: Awọn éjẹ́ẹ́ǹtì kéékèèké tó jẹ́ pé ẹlom̀íì kò tiẹ̀ lọ́fíìsì, báwo le ṣe ń mọ irú wọn?
Tokẹ Benson: O lohun taa n beere lọwọ wọn, ẹni ba da ileeṣẹ silẹ, o gbọdọ niwe aṣẹ ọdọ ijọba apapọ, iyẹn CAC.	Tókẹ́ Benson: Ó lóhun táa ń bèèrè lọ́wọ́ wọn, ẹní bá dá iléeṣẹ́ sílẹ̀, ó gbọ́dọ̀ níwè àṣẹ ọ̀dọ̀ ìjọba àpapọ̀, ìyẹn CAC.
Kii ṣe fọto nikan la n ya, gbogbo awọn to wa nileeṣẹ yẹn la n beere, awọn adari wọn, atawọn to n ba wọn polowo, awọn taa n pe ni makẹta, gbogbo awọn eeyan wọnyi la gbọdọ mọ iru eeyan ti wọn, a fẹẹ mọ wọn dele-dele.	Kìí ṣe fọ́tò nìkan là ń yà, gbogbo àwọn to wà níléeṣẹ́ yẹn là ń bèèrè, àwọn adarí wọn, àtàwọn tó ń bá wọn polówo, àwọn táa ń pè ní mákẹ́tà, gbogbo àwọn èèyàn wọ̀nyí la gbọ́dọ̀ mọ irú èèyàn tí wọ́ń, a fẹ́ẹ́ mọ̀ wọ́n délé-délé.
Aṣejere: Bawo lẹ ṣe n bojuto awọn ejẹẹnti keekeeke yii, awọn ti wọn n ba ni wa yara kan, wa ṣọọbu kan?	Àṣejèrè: Báwo lẹ ṣe ń bójútó àwọn éjẹ́ẹ́ǹtì kéékèèké yìí, àwọn tí wọ́n ń bá ni wá yàrá kan, wá ṣọ́ọ̀bù kan?
Tokẹ Benson: Awọn la n pe ni makẹta tabi broker lede oyinbo.	Tókẹ́ Benson: Àwọn la ń pè ní mákẹ́tà tàbí broker lédè òyìnbó.
Ki ẹnikẹni too di ejẹẹnti lọdọ wa, ninu ofin taa kọ silẹ ni pe, onitọhun yoo ti kọkọ kawe nipa iṣẹ too fẹẹ ṣe ati bẹẹ bẹẹ lọ.	Kí ẹnikẹ́ni tóó di éjẹ́ẹ́ǹtì lọ́dọ̀ wa, nínú òfin táa kọ sílẹ̀ ni pé, onítọ̀hún yóò ti kọ́kọ́ kàwé nípa iṣẹ́ tóó fẹ́ẹ́ ṣe àti bẹ́ẹ̀ bẹ́ẹ̀ lọ.
Lara awọn nnkan ti wọn n kọ wọn ni pe ejẹẹnti ko lẹtọọ ati gba owo sọwọ, lanlọọdu lo lẹtọọ ati gbowo sọwọ.	Lára àwọn nǹkan tí wọ́n ń kọ́ wọn ni pé éjẹ́ẹ́ǹtì kò lẹ́tọ̀ọ́ àti gba owó sọ́wọ́, láńlọọ̀dù ló lẹ́tọ̀ọ́ àti gbowó sọ́wọ́.
A tun fi kun un pe ko si pe makẹta kan n da ṣiṣẹ, wọn gbọdọ wa labẹ ọga kan, ọga yẹn lo maa kọṣẹ labẹ rẹ, ọpọ wọn ni wọn ko kaju iwọn, ṣugbọn a ko fẹẹ gbaṣẹ lọwọ wọn, a n gba wọn niyanju ki wọn ki ara wọn bọ abẹ ọga kan ti wọn maa kọṣẹ nibẹ, bemi naa ṣe kọṣẹ lọọya niyẹn o.	A tún fi kún un pé kò sí pé mákẹ́tà kan ń dá ṣiṣẹ́, wọ́n gbọ́dọ̀ wà lábẹ́ ọ̀gá kan, ọ̀gá yẹn ló máa kọ́ṣẹ́ lábẹ́ rẹ̀, ọ̀pọ wọn ni wọn kò kájú ìwọ̀n, ṣùgbọ́n a kò fẹ́ẹ́ gbaṣẹ́ lọ́wọ́ wọn, à ń gbà wọ́n níyànjú kí wọ́n ki ara wọn bọ abẹ́ ọ̀gá kan tí wọ́n máa kọ́ṣẹ́ níbẹ̀, bémi náà ṣe kọ́ṣẹ́ lọ́ọ́yà nìyẹn o.
Bii ẹgbẹrun mẹwaa ni wọn, awọn ọga yii lo maa fọwọ sọya fun wọn nigba ti a ba fẹẹ ṣayewo fun wọn.	Bíí ẹgbẹ̀rún mẹ́wàá ni wọ́n, àwọn ọ̀gá yìí ló máa fọwọ́ sọ̀yà fún wọn nígbà tí a bá fẹ́ẹ́ ṣàyèwò fún wọn.
Aṣejere: Iwe iroyin kan sọ nipa ẹni ti ejẹẹnti kan ṣe gbajuẹ fun laipẹ yii, ki lakitiyan yin lati ri i pe ni awọn oṣiṣẹ to to lati bojuto iru awọn nnkan yii?	Àṣejèrè: Ìwé ìròyìn kan sọ nípa ẹni tí éjẹ́ẹ́ǹtì kan ṣe gbájúẹ̀ fún láìpẹ́ yìí, kí lakitiyan yín láti rí i pé ní àwọn òṣìṣẹ́ tó tó láti bójútó irú àwọn nǹkan yìí?
Tokẹ Benson: Bi ẹ ṣe ri ileeṣẹ wa to kere yẹn, awọn oṣiṣẹ wa nibẹ, ẹ ma gbagbe pe oṣiṣẹ kii wọn ijọba.	Tókẹ́ Benson: Bí ẹ ṣe rí iléeṣẹ́ wa tó kéré yẹn, àwọn òṣìṣẹ́ wà níbẹ̀, ẹ má gbàgb́e pé òṣìṣẹ́ kìí wọ́n ìjọba.
Bẹẹ la tun ni awọn ọfiisi nijọba ibilẹ mẹẹẹdogun kaakiri ipinlẹ Eko, iyẹn la fẹẹ fi bẹrẹ.	Bẹ́ẹ̀ la tún ní àwọn ọ́fíísì níjọba ìbílẹ̀ mẹ́ẹ̀ẹ́dógún káàkiri ìpínlẹ̀ Èkó, ìyẹn la fẹ́ẹ́ fi bẹ̀rẹ̀.
Ẹni ti nnkan ba ṣẹlẹ si ni Ikorodu ko di dandan kiru ẹni bẹẹ maa bọ ni Eko ko too fẹjọ sun.	Ẹni tí nǹkan bá ṣẹlẹ̀ sí ní Ìkòròdú kò di dandan kírú ẹni bẹ́ẹ̀ máa bọ̀ ní Èkó kó tóó fẹjọ́ sùn.
O si le ṣe e lori ẹrọ ayelujara naa, anfaani wa lati fi ẹhonu han nibẹ.	Ó sì le ṣe é lórí ẹ̀rọ ayélujára náà, àǹfààní wà láti fi ẹ̀hónú hàn níbẹ̀.
Bijọba ba ti ri i, wọn a pe yin lati da sọrọ naa.	Bíjọba bá ti rí i, wọ́n á pè yín láti dá sọ́rọ̀ náà.
A ti n da sọrọ bẹẹ yẹn tipẹ naa.	A ti ń dá sọ́rọ̀ bẹ́ẹ̀ yẹn tipẹ́ náà.
Fun apẹẹrẹ, a ti da sọrọ kan to ṣẹlẹ ni Alapẹrẹ, ejẹẹnti kan to gba owo lọwọ awọn eeyan to le ni Igba.	Fún àpẹẹrẹ, a ti dá sọ́rọ̀ kan tó ṣẹlẹ̀ ní Alápẹ̀rẹ̀, éjẹ́ẹ́ǹtì kan tó gba owó lọ́wọ́ àwọn èèyàn tó lé ní Igba.
Ẹnikan naa gba owo lọwọ awọn eeyan ni Gbagada, awọn bii aadọrin eeyan lo ṣe gbajuẹ fun.	Ẹnìkan náà gba owó lọ́wọ́ àwọn èèyàn ní Gbàgádà, àwọn bíi àádọ́rin èèyàn ló ṣe gbájúẹ̀ fún.
Bẹẹ lo ṣẹlẹ ni Ajah, o n ṣẹlẹ lojoojumọ.	Bẹ́ẹ̀ ló ṣẹlẹ̀ ní Àjáh, ò n ṣẹlẹ̀ lójoojúmọ́.
Eyi ti ẹ n sọ yẹn, a ti tẹsẹ bọ ọ, a fẹ kawọn to ṣẹlẹ si wa sọdọ wa, ki wọn waa fẹjọ sun.	Èyí tí ẹ ń sọ yẹn, a ti tẹsẹ̀ bọ̀ ọ́, a fẹ́ káwọn tó ṣẹlẹ́ sí wá sọ́dọ̀ wa, kí wọ́n wáá fẹjọ́ sùn.
A n ṣiṣẹ pẹlu awọn amofin ijọba, awọn lo maa pe awọn eeyan yẹn lẹjọ.	À ń ṣiṣẹ́ pẹ̀lú àwọn amòfin ìjọba, àwọn ló máa pe àwọn èèyàn yẹn lẹ́jọ́.
O lawọn ti ileẹjọ ti gba dukia wọn fun wa, wọn ni ka ta a ka fi sanwo olowo pada.	Ó láwọn tí iléẹjọ́ ti gba dúkìá wọn fún wa, wọ́n ní ká tà á ká fi sanwó olówó padà.
Ohun tama n ṣe lati ran awọn araalu lọwọ niyẹn.	Ohun tama ń ṣe láti ran àwọn aráàlú lọ́wọ́ nìyẹn.
Aṣejere: Awọn meloo lẹ ti fọwọ ofin mu?	Àṣejèrè: Àwọn mélòó lẹ ti fọwọ́ òfin mú?
Tokẹ Benson: Yoo ti to mẹwaa, ṣe ẹ mọ pe awa kọ ni ọlọpaa, ṣugbọn awọn taa n ran lọwọ ti le lẹgbẹrun kan, ojoojumọ lo n ṣẹlẹ.	Tókẹ́ Benson: Yóò ti tó mẹ́wàá, ṣé ẹ mọ̀ pé àwa kọ̀ ní ọlọ́pàá, ṣùgbọ́n àwọn táa ń ràn lọ́wọ́ ti lé lẹ́gbẹ̀rún kan, ojoojúmọ́ ló ń ṣẹlẹ̀.
Aṣejere: Awọn ọja ti ko rẹni gba a nkọ, ki lẹ n ṣe lati dẹkun awọn nnkan yii?	Àṣejèrè: Àwọn ọjà tí kò rẹ́ni gbà à ńkọ́, kí lẹ ń ṣe láti dẹ́kun àwọn nǹkan yìí?
Tokẹ Benson: Abẹ ijọba ibilẹ lawọn ọja wa, nitori naa a o le da si i.	Tókẹ́ Benson: Abẹ́ ìjọba ìbílẹ̀ láwọn ọjà wà, nítorí náà a ó le dá si i.
Ọrọ ile gbigbe lawa n da si.	Ọ̀rọ̀ ilé gbígbé làwá ń dá sí.
Aṣejere: Akiyesi wam fihan ọpọ awọn ile tijọba kọ silẹ ni wọn ti n bajẹ, ki lẹ n ṣe lati tete fun awọn araalu nile naa, ko ma di pe ijọba tun n sanwo lati ṣatuṣe awọn ile ọhun?	Àṣejèrè: Àkíyèsí wam fihàń ọ̀pọ̀ àwọn ilé tíjọba kọ́ sílẹ̀ ni wọ́n ti ń bàjẹ́, kí lẹ ń ṣe láti tètè fún àwọn aráàlú nílé náà, kó má di pé ìjọba tún ń sanwó láti ṣàtúṣe àwọn ilé ọ̀hún?
Tokẹ Benson: Ile teeyan n gbe naa, nigba to ba ya, awọn nnkan a nilo atunṣe nibẹ.	Tókẹ́ Benson: Ilé téèyàn ń gbé náà, nígbà tó bá yá, àwọn nǹkan á nílò àtúnṣe níbẹ̀.
Lara nnkan ti Gomina Babajide Sanwo-Olu ṣe nigba ti wọn bẹrẹ iṣẹ ni pe wọn lawọn fẹẹ fun awọn araalu nile lati gbe, ohun ti wọn ṣe ni pe; ijọba ti lọ kaakiri lati pari awọn ile tẹẹ n sọ yii.	Lára nǹkan tí Gómìnà Babájídé Sanwó-Olú ṣe nígbà tí wọ́n bẹ̀rẹ̀ iṣẹ́ ni pé wọ́n láwọn fẹ́ẹ́ fún àwọn aráàlú nílé láti gbé, ohun tí wọ́n ṣe ni pé; ìjọba ti lọ káàkiri láti parí àwọn ilé tẹ́ẹ ń sọ yìí.
Ọdun to kọja la pari ti Igando, ọdun yii la maa pari ti Ṣangotẹdo, ti Igbogbo naa maa pari laipẹ bẹẹ ni ti Badagry, ati bẹẹ bẹẹ lọ.	Ọdún tó kọjá la parí ti Ìgandò, ọdún yìí la máa parí ti Ṣàngótẹ̀dó, ti Ìgbogbo náà máa parí láìpẹ́ bẹ́ẹ̀ ni ti Badagry, àti bẹ́ẹ̀ bẹ́ẹ̀ lọ.
Gbogbo ibi ti wọn kọle ku si ni Sanwo-Olu ti bẹrẹ pada.	Gbogbo ibi tí wọ́n kọ́lé kù sí ni Sanwó-Olú ti bẹ̀rẹ̀ padà.
Bi ọrọ ile gbigbe ba kuro ninu nnkan teeyan n wa, iyooku ṣẹ pẹrẹ.	Bí ọ̀rọ̀ ilé gbígbé bá kúrò nínú nǹkan téèyàn ń wá, ìyóókù ṣẹ́ pẹ́rẹ́.
Aṣejere: Kinni nnkan ti ijọba Lateef Jakande ṣe yatọ lẹka ọrọ ile gbigbe ti ko si lasiko yii, nitori ọpọ eeyan lo n sọ pe ọrọ ile gbigbe rọrun lasiko naa ju asiko yii lọ?	Àṣejèrè: Kínni nǹkan tí ìjọba Lateef Jákàndè ṣe yàtọ̀ lẹ́ka ọ̀rọ̀ ilé gbígbé tí kò sí lásìkò yìí, nítorí ọ̀pọ̀ èèyàn ló ń sọ pé ọ̀rọ̀ ilé gbígbé rọrùn lásìkò náà ju àsìkò yìí lọ?
Tokẹ Benson: Ọrọ to ti le lọgbọn ọdun lẹ n sọ yẹn, njẹ ẹ mọ iye eeyan to ti wọluu Eko latigba yẹn di asiko yii.	Tókẹ́ Benson: Ọ̀rọ̀ tó ti lé lọ́gbọ̀n ọdún lẹ ń sọ yẹn, ǹjẹ́ ẹ mọ iye èèyàn tó ti wọ̀lúú Èkó látìgbà yẹn di àsìkò yìí.
Ojoojumọ lero n wọ Eko, ojoojumọ si ni nnkan n gbowo lori, ilẹ nikan ni tijọba ninu nnkan taa fẹẹ fi kọle, eyi toku wọn maa ra a ni.	Ojoojúmọ́ lèrò ń wọ Èkó, ojoojúmọ́ sì ni nǹkan ń gbówó lórí, ilẹ̀ nìkan ni tìjọba nínú nǹkan táa fẹ́ẹ́ fi kọ́lé, èyí tókù wọ́n máa rà á ni.
Iye ti wọn fi n kọle nigba yẹn kọ ni wọn fi n kọle bayii, naira ati dọla naa tun yatọ sirawọn.	Iye tí wọ́n fi ń kọ́lé nígbà yẹn kọ́ ni wọ́n fi ń kọ́lé báyìí, náírà àti dọ́là náà tún yàtọ̀ sírawọn.
Gbogbo awọn nnkan ti wọn n ko wọle ti gbowo lori, awọn nnkan to n jẹ ki ile wọn niyẹn.	Gbogbo àwọn nǹkan tí wọ́n ń kó wọlé ti gbówó lórí, àwọn nǹkan tó ń jẹ́ kí ilé wọ́n nìyẹn.
Gbogbo ere to yẹ kijọba jẹ lati gbe kuro nibẹ, nitori naa la ṣe din owo yẹn ku fawọn eeyan, la ṣe tun ni kawọn eeyan ma sanwo tan lẹẹkan, ki wọn maa san an loṣooṣu, ṣugbọn ki wọn kọkọ san ida marun un ninu ida ọgọrun owo yẹn na, iyẹn la n pe ni Rent to Home.	Gbogbo èrè tó yẹ kíjọba jẹ lati gbé kúrò níbẹ̀, nítorì náà la ṣe dín owó yẹn kù fáwọn èèyàn, la ṣe tún ní káwọn èèyàn ma sanwó tán lẹ́ẹ̀kan, kí wọ́n máa san án lóṣooṣù, ṣùgbọ́n kí wọn kọ́kọ́ san ìdá márùn ún nínú ìdá ọgọ́rùn owó yẹn ná, ìyẹn là ń pè ní Rent to Home.
Aṣejere: Ki lajọṣepọ to wa laarin ẹyin atawọn aladaani lori ọrọ ile yii?	Àṣejèrè: Kí làjọṣepọ̀ tó wà láàrín ẹ̀yin àtàwọn aládàáni lórí ọ̀rọ̀ ilé yìí?
Tokẹ Benson: Mo sọ pe ilẹ ni tijọba, a ti sọ fun wọn, awọn to wa nilẹ okeere, awọn onileeṣẹ kaakiri agbaye to jẹ pe ile olowo pọọku lo jẹ wọn logun, ti wọn ba le sọ fun wa pe wọn ni owo ti wọn le na, a a fun wọn nilẹ, ṣugbọn kii ṣe ọrọ ere ajẹju o, o gbọdọ rọ awọn araalu lọrun, ohun taa n ṣe pẹlu awọn aladaani niyẹn.	Tókẹ́ Benson: Mo sọ pé ilẹ̀ ni tìjọba, a ti sọ fún wọn, àwọn tó wà nílẹ̀ òkèèrè, àwọn oníléeṣẹ́ káàkiri àgbáyé tó jẹ́ pé ilé olówó pọ́ọ́kú ló jẹ wọ́n lógún, tí wọ́n bá le sọ fún wa pé wọ́n ní owó tí wọ́n lè ná, à á fún wọn nílẹ̀, ṣùgbọ́n kìí ṣe ọ̀rọ̀ èrè àjẹjù o, ó gbọ́dọ̀ rọ àwọn aráàlú lọ́rùn, ohun táa ń ṣe pẹ̀lú àwọn aládàáni nìyẹn.
Aṣejere: Ki lawọn ipenija ati aṣeyọri yin?	Àṣejèrè: Kí làwọn ìpèníjà àti àṣeyọrí yín?
Tokẹ Benson: Lara awọn aṣeyọri wa ni LASRERA iyẹn ibi taa ni kawọn eeyan maa forukọsilẹ lori ẹ, nitori ki nnkan baa rọ awọn araalu lọrun.	Tókẹ́ Benson: Lára àwọn àṣeyọrí wa ni LASRERA ìyẹn ibi táa ní káwọn èèyàn máa forúkọsílẹ̀ lórí ẹ̀, nítorí kí nǹkan báá rọ àwọn aráàlú lọ́rùn.
Awọn gbajuẹ ti pọju niluu yii, paapaa laarin awọn abaniwale ati abanikọle.	Àwọn gbájúẹ̀ ti pọ̀jù nílùú yìí, pàápàá láàrín àwọn abániwálé àti abánikọ́lé.
Gbogbo ẹyin tẹẹ fẹẹ ba abanikọle ati abaniwale ṣe, ẹ jẹ ka kọkọ beere lọwọ wọn pe njẹ wọn ti forukọsilẹ pẹlu ileeṣẹ LASRERA.	Gbogbo ẹ̀yin tẹ́ẹ fẹ́ẹ́ bá abánikọ́lé àti abániwálé ṣe, ẹ jẹ́ ká kọ́kọ́ bèèrè lọ́wọ́ wọn pé ǹjẹ́ wọ́n ti forúkọsílẹ̀ pẹ̀lú iléeṣẹ́ LASRERA.
Bi wọn ba gbe owo yin lọ, ko sibi ti ẹ maa wa wọn si o, imọran ti mo maa gba awọn araalu ni pe bi wọn o ba forukọsilẹ, ẹ ma ba wọn dowopọ.	Bí wọ́n bá gbé owó yín lọ, kò síbi tí ẹ máa wá wọn sí o, ìmọ̀ràn tí mo máa gba àwọn aráàlú ni pé bí wọn ò bá forúkọsílẹ̀, ẹ má bá wọn dòwòpọ̀.
Wọn pọ lori ẹrọ ayelujara, ẹni to wa ni Ẹgbẹda to fẹẹ talẹ ni Ajah, ojoojumọ ni wọn fi n ranṣẹ lori foonu mi paapaa, ṣugbọn awọn oloju-kokoro maa ṣubu si wọn lọwọ.	Wọ́n pọ̀ lórí ẹ̀rọ ayélujára, ẹni tó wà ní Ẹgbẹ́dá tó fẹ́ẹ́ talẹ̀ ní Àjáh, ojoojúmọ́ ni wọ́n fi ń ránṣẹ́ lórí fóònù mi pàápàá, ṣùgbọ́n àwọn olójú-kòkòrò máa ṣubú sí wọn lọ́wọ́.
Aṣeyọri wa niyẹn.	Àṣeyọrí wa nìyẹn.
A si fẹ kawọn eeyan wa farabalẹ pẹlu ijọba, ijọba ko ṣetan ati pa yin lara.	A sì fẹ́ káwọn èèyàn wa farabalẹ̀ pẹ̀lú ìjọba, ìjọba kò ṣetán àti pa yín lára.
Awọn to fẹẹ ba wa kọle naa, ẹlomii kan fẹẹ gba ilẹ sọwọ ninu wọn ni, ko si yẹ ko ri bẹẹ.	Àwọn tó fẹ́ẹ́ bá wa kọ́lé náà, ẹlòmíì kàn fẹ́ẹ́ gba ilẹ̀ sọ́wọ́ nínú wọn ni, kò sì yẹ kó rí bẹ́ẹ̀.
Ju gbogbo ẹ lọ, arun Korona yẹn da ijọba laamu pupọ.	Ju gbogbo ẹ̀ lọ, àrùn Kòrónà yẹn da ìjọba láàmú púpọ̀.
Mo n lo asiko yii lati sọ fawọn araalu pe ẹrọ ayelujara ti wọn ti le forukọsilẹ ni: www.lasrera.com, bẹẹ ni wọn tun le pe wa lori ẹrọ ibanisọrọ: 09019999977, 09019999997, wọn si tun le kan si wa ni ọfiisi wa ni Alausa Ikẹja.	Mo ń lo àsìkò yìí láti sọ fáwọn aráàlú pé ẹ̀rọ ayélujára tí wọ́n ti lè forúkọsílẹ̀ ni: www.lasrera.com, bẹ́ẹ̀ ni wọ́n tún le pè wá lórí ẹ̀rọ ìbánisọ̀rọ̀: 09019999977, 09019999997, wọ́n sì tún le kàn sí wa ní ọ́fíísì wa ní Aláúsá Ìkẹjà.
Ẹ gbadura ki Buhari pari ọdun mẹrin yii  Wolii Fabiyi	Ẹ gbàduŕà kí Bùhárí parí ọdún mẹ́rin yìí – Wòlíì Fábíyí
Wolii Olusọji Fabiyi ti gbogbo eeyan mọ si Baba Possibility ti rọ gbogbo awọn ọmọ Naijiria, paapaa awọn aladura kaakiri lati gbadura fun Aarẹ Muhammadu Buhari lati pari saa keji ọlọdun kẹrin rẹ layọ ati alaafia, nitori ewu wa ninu ohun ti Ọlọrun fi han oun.	Wólíì Olúsọjí Fábíyí tí gbogbo èèyàn mọ̀ sí Bàbá Possibility ti rọ gbogbo àwọn ọmọ Nàíjíríà, pàápàá àwọn aládúrà káàkiri láti gbàdúrà fún Ààrẹ Muhammadu Bùhárí láti parí sáà kejì ọlọ́dún kẹrin rẹ̀ láyọ̀ àti àlàáfíà, nítorí ewú wà nínú ohun tí Ọlọ́run fi han òun.
Fabiyi, to jẹ oluṣọ-agutan ijọ Celestial Church of Christ, Okiki Imọlẹayo Cathedral, Ikorodu, lEkoo ninu awọn asọtẹlẹ to fi ranṣẹ si ileeṣẹ iwe iroyin Aṣejere lọsẹ yii sọ pe a nilati gbadura gidigidi fun Aarẹ Buhari lati pari ọdun kẹrin, saa keji rẹ.	Fábíyí, tó jẹ́ olùṣọ́-àgùtàn ìjọ Celestial Church of Christ, Òkìkí Ìmọ́lẹ̀ayò Cathedral, Ìkòròdú, l’Ékòó nínú àwọn àsọtẹ́lẹ̀ tó fi ránṣẹ́ sí iléeṣẹ́ ìwé ìròyìn Àṣejèrè lọ́sẹ̀ yìí sọ pé a níláti gbàdúrà gidigidi fún Ààrẹ Bùhárí láti parí ọdún kẹrin, sáà kejì rẹ̀.
Ọkunrin ojiṣẹ-Ọlọrun yii ninu awọn asọtẹlẹ mejilelogoji to fi ranṣẹ sọ pe ajakalẹ arun eyi to tun ju arun Korona yii lọ tun ṣi n bọ lọna, eyi to tun maa mi gbogbo orilẹ-ede aye titi.	Ọkùnrin òjíṣẹ́-Ọlọ́run yìí nínú àwọn àsọtẹ́lẹ̀ méjìlélógójì tó fi ránṣẹ́ sọ pé àjàkálẹ̀ àrùn èyí tó tún ju àrùn Kòrónà yìí lọ tún ṣì ń bọ̀ lọ́nà, èyí tó tún máa mi gbogbo orílẹ̀-èdè ayé tìtì.
Ninum ọrọ ẹ, Fabiyi to wa ninu awọn wolii Ọlọrun to kọkọ sọ tẹlẹ nipa arun Korona ṣugbọn tawọn eeyan ko kọbi ara si nigba naa, tun rọ ijọba lati kiyesi ounjẹ tawọn eeyan n gbe bọ lati ilẹ okeere, nitori ọpọ awọn ounjẹ ti wọn maa gbe wọ orilẹ-ede yii lo maa jẹ majele ti yoo maa pa awọn eeyan.	Nínum ọ̀rọ̀ ẹ̀, Fábíyì tó wà nínú àwọn wòlíì Ọlọ́run tó kọ́kọ́ sọ tẹ́lẹ̀ nípa àrùn Kòrónà ṣùgbọ́n táwọn èèyàn kò kọbi ara si nígbà náà, tún rọ ìjọba láti kíyèsí oúnjẹ táwọn èèyàn ń gbé bọ̀ láti ilẹ̀ òkèèrè, nítorí ọ̀pọ̀ àwọn oúnjẹ tí wọ́n máa gbé wọ orílẹ̀-èdè yìí ló máa jẹ́ májèlé tí yóò máa pa àwọn èèyàn.
O tun mẹnuba a pe ijinigbe ati ipaniyan yoo tubọ pọ nitori naa ki awọn kiyesara irin ajo wọn lasiko yii, nitori pe nipa irin ajo lọpọ yoo padanu ẹmi wọn.	Ó tún mẹ́nubà á pé ìjínigb́e àti ìpànìyàn yóò túbọ̀ pọ̀ nítorí náà kí àwọn kíyèsára ìrìn àjò wọn lásìkò yìí, nítorí pé nípa ìrìn àjò lọ̀pọ̀ yóò pàdánù ẹ̀mí wọn.
Pabanbari ọrọ rẹ ni pe ọpọ awọn ọmọ orilẹ-ede yii ti wọn wa kaakiri agbaye ni wọn maa da pada siluu wọn, lati ibi ti wọn ti n ṣe atipo, lai ro tẹlẹ.	Pabanbarì ọ̀rọ̀ rẹ̀ ni pé ọ̀pọ̀ àwọn ọmọ orílẹ̀-èdè yìí tí wọ́n wà káàkiri àgbáyé ni wọ́n máa dá padà sílùú wọn, láti ibi tí wọ́n ti ń ṣe àtìpó, láì rò tẹ́lẹ̀.
O tun sọ pe oun ri ajalu ọkọ baaluu meji, ọkan lorilẹ-ede yii; ekeji ni ilu oyinbo.	Ó tún sọ pé òuń rí àjálù ọkọ̀ bààlúù méjì, ọ̀kan lórílẹ̀-èdè yìí; èkejì ní ìlú òyìnbó.
O ni, ọna abayọ kan ṣoṣo ni adura ati igbọran si ọrọ ati ohun Ọlọrun, pẹlu eyi nikan ni a fi le bọ lọwọ iṣẹlẹ ajalu naa.	Ó ní, ọ̀nà àbáyọ kan ṣoṣo ni àdúrà àti ìgbọràn sí ọ̀rọ̀ àti ohùn Ọlọ́run, pẹ̀lú èyí nìkan ni a fi lè bọ́ lọ́wọ́ ìṣẹ̀lẹ̀ àjálù náà.
AWORAN: Baba Adeboye nibi igbeyawo ọmọ Ṣọkọyọkọtọ	ÀWÒRÁN: Bàbá Adébóyè níbi ìgbéyàwó ọmọ Ṣọkọyọ̀kọ̀tọ̀
Laipẹ yii ni ọmọ gbajumọ sọrọsọrọ ori tẹlifiṣan LTV tẹlẹ, Abilekọ Foluṣọ Ogunjimi ṣegbeyawo fọmọ rẹ.	Láìpẹ́ yìí ni ọmọ gbajúmọ̀ sọ̀rọ̀sọ̀rọ̀ orí tẹlifíṣàn LTV tẹ́lẹ̀, Abilékọ Folúṣọ́ Ògúnjìmí ṣègbéyàwó fọ́mọ rẹ̀.
Ọpọ awọn laamilaka lo wa nibi ayẹyẹ ọmọ obinrin naa tawọn eeyan n pe ni Ṣọkọyọkọtọ.	Ọ̀pọ̀ àwọn lààmìlaka ló wà níbi ayẹyẹ ọmọ obìnrin náà táwọn èèyàn ń pè ní Ṣọkọyọ̀kọ̀tọ̀.
Baba ati Mama Adeboye, tii ṣe olori ijọ Redeemed Christian Church of God wa ninu awọn to pesẹ sibi ayẹyẹ ọhun.	Bàbá àti Màmá Adébóyè, tíí ṣe olórí ìjọ Redeemed Christian Church of God wà nínú àwọn tó pésẹ̀ síbi ayẹyẹ ọ̀hún.
Diẹ lara awọn aworan ti wọn ya nibẹ ree.	Díẹ̀ lára àwọn àwòrán tí wọ́n yà níbẹ̀ rèé.
Ọpẹ o!	Ọpẹ́ o!
Sanwo-Olu din owo-ori ti Ambọde n gba lọwọ awọn lanlọọdu ku	Sanwó-Olú dín owó-orí tí Áḿbọ̀dé ń gbà lọ́wọ́ àwọn láǹlọọ̀dù kù
Ijọba ipinlẹ Eko ti yi ofin owo-ori tawọn lanlọọdu n san lEkoo ku.	Ìjọba ìpínlẹ̀ Èkó ti yí òfin owó-orí táwọn láǹlọọ̀dù ń san l’Ékòó kù.
Owo ori yii ni wọn n pe ni Land Use, iyẹn ni owo-ori ilẹ ati ile ti gbogbo awọn to nile tabi ilẹ gbọdọ maa san lEkoo.	Owó orí yìí ni wọ́n ń pè ní Land Use, ìyẹn ni owó-orí ilẹ̀ àti ilé tí gbogbo àwọn tó nílé tàbí ilẹ̀ gbọ́dọ̀ máa san l’Ékòó.
Bii idaji owo ti wọn n san tẹlẹ ni wọn a maa san bayii.	Bíí ìdajì owó tí wọ́n ń san tẹ́lẹ̀ ni wọ́n á máa san báyìí.
Bẹẹ o ba gbagbe, lasiko gomina ana, Akinwunmi Ambọde ni wọn gbe owo naa lọ soke, ọpọ awọn baba onile ati iya onile ni wọn fi ẹdun ọkan wọn han si igbesẹ ijọba yii, koda ṣe lawọn agbẹjọro kora wọn jọ lati fẹhonu han lasiko naa.	Bẹ́ẹ́ ò bá gbàgbé, lásìkò gómìnà ànà, Akínwùnmí Áḿbọ̀dé ni wọ́n gbé owó náà lọ sókè, ọ̀pọ̀ àwọn bàbá onílé àti ìyá onílé ni wọ́n fi ẹ̀dùn ọkàn wọn hàn sí ìgbésẹ̀ ìjọba yìí, kódà ṣe làwọn agbẹjọ́rò kóra wọn jọ láti fẹ̀hónú hàn lásìkò náà.
Ṣugbọn Kọmiṣanna to n ṣakoso ọrọ owo nipinlẹ Eko, ninu ọrọ to ba Aṣejere sọ lonii, ọjọ Wẹsde, Ọmọwe Rabiu Olowo sọ pe ijọba Babajide Sanwo-Olu ti din owo naa ku si bii ida mejidinlaadota iye ti wọn n san tẹlẹ.	Ṣùgbọ́n Kọmíṣánnà tó ń ṣàkóso ọ̀rọ̀ owó nípìnlẹ̀ Èkó, nínú ọ̀rọ̀ tó bá Àṣejèrè sọ lónìí, ọjọ́ Wẹ́sdè, Ọ̀mọ̀wé Rabiu Olówó sọ pé ìjọba Babájídé Sanwó-Olú ti dín owó náà kù sí bíi ìdá méjìdínláàdóta iye tí wọ́n ń san tẹ́lẹ̀.
Ohun ti eyi tunmọ si ni pe awọn to n san bii ẹgbẹrun mẹtadinlọgbọn tẹlẹ, ko ni i san ju ẹgbẹrun mẹrinla lọ bayii.	Ohun tí èyí túnmọ̀ sí ni pé àwọn tó ń san bíi ẹgbẹ̀rún mẹ́tàdínlọ́gbọ̀n tẹ́lẹ̀, kò ní í san ju ẹgbẹ̀rún mẹ́rìnlá lọ báyìí.
Ohun ti Olowo sọ niyẹn.	Ohun tí Olówó sọ nìyẹn.
Bakan naa ni Olowo tun sọ pe ọfẹ lọrọ owo ori yii ba de fun gbogbo awọn oṣiṣẹ-fẹyinti ijọba ati oṣiṣẹ-fẹyinti ileeṣẹ adani ati pe gbogbo awọn to kuna lati sanwo wọn bẹrẹ lati ọdun 2017 titi di ọdun 2019, to yẹ ki wọn sanwo itanran fun ijọba nijọba ti dariji bayii.	Bákan náà ni Olówó tún sọ pé ọ̀fẹ́ lọ̀rọ̀ owó orí yìí bá dé fún gbogbo àwọn òṣìṣẹ́-fẹ̀yìntì ìjọba àti òṣìṣẹ́-fẹ̀yìntì iléeṣẹ́ àdáni àti pé gbogbo àwọn tó kùnà láti sanwó wọn bẹ̀rẹ̀ láti ọdún 2017 títí di ọdún 2019, tó yẹ kí wọ́n sanwó ìtanràn fún ìjọba nìjọba ti dáríjì báyìí.
Eto igbanisiṣẹ bẹrẹ fawọn dokita ati nọọsi lEkoo	Ètò ìgbanisíṣẹ́ bẹ̀rẹ̀ fáwọn dókítà àti nọ́ọ̀sì l’Ékòó
Ajọ to n ṣakoso ọrọ eto ilera nipinlẹ Eko, eyi ti a mọ si Lagos State Health Service Commission ti kede ibẹrẹ igbanisiṣẹ awọn oṣiṣẹ eto ilera si awọn ileewosan jẹnẹra gbogbo to wa nipinlẹ Eko.	Àjọ tó ń ṣàkóso ọ̀rọ̀ ètò ìlera nípínlẹ̀ Èkó, èyí tí a mọ̀ sí Lagos State Health Service Commission ti kéde ìbẹ̀rẹ̀ ìgbanisíṣẹ́ àwọn òṣìṣẹ́ ètò ìlera sí àwọn ilééwòsàn jẹ́nẹ́rà gbogbo tó wà nípínlẹ̀ Èkó.
Ori opo naa lori ẹrọ ayelujara ti wọn ti ṣi silẹ lati oni, adirẹsi tawọn oṣiṣẹ eto ilera to ba nifẹẹ si iṣẹ ọhun yoo ti forukọ silẹ ni: jobs.Lagos state.gov.ng	Orí òpó náà lórí ẹ̀rọ ayélujára tí wọ́n ti ṣí sílẹ̀ láti òní, àdírẹ́sì táwọn òṣìṣẹ́ ètò ìlera tó bá nífẹ̀ẹ́ sí iṣẹ́ ọ̀hún yóò ti forúkọ sílẹ̀ ni: jobs.Lagos state.gov.ng
Ninu atejade kan ti ajọ naa fi ṣọwọ sawọn oniroyin, ijọba gbe igbesẹ yii lati rọpo awọn alaafo to wa lawọn ọsibitu jẹnẹra gbogbo to wa nipinlẹ naa.	Nínú àtèjáde kan tí àjọ náà fi ṣọwọ́ sáwọn oníròyìn, ìjọba gbé ìgbésẹ̀ yìí láti rọ́pò àwọn àlààfo tó wà láwọn ọsibítù jẹ́nẹ́rà gbogbo tó wà nípínlẹ̀ náà.
Alaafo ọhun waye lẹyin ifẹyinti awọn to wa nibẹ tẹle.	Àlààfo ọ̀hún wáyé lẹ́yìn ìfẹ̀yìntì àwọn tó wà níbẹ̀ tẹ́lè.
Gomina Babajide Sanwo-Olu la gbọ pe o fọwọ si eto igbanisiṣẹ ọhun lati fi kun awọn oṣiṣẹ eto ilera to n ṣiṣẹ lọwọ.	Gómìnà Babájídé Sanwó-Olú la gbọ́ pé ó fọwọ́ sí ètò ìgbanisíṣẹ́ ọ̀hún láti fi kún àwọn òṣìṣẹ́ ètò ìlera tó ń ṣiṣẹ́ lọ́wọ́.
Lara awọn alaafo to wa lawọn ileewosan ọhun ni ipo dokita, awọn onimọ nipa oogun oyinbo, awọn nọọsi, awọn dokita to n tun eyin ṣe, ati bẹẹ bẹẹ lọ.	Lára àwọn àlààfo tó wà láwọn iléèwòsàn ọ̀hún ní ipò dókítà, àwọn onímọ̀ nípa òògùn òyìnbó, àwọn nọ́ọ̀sì, àwọn dókítà tó ń tún eyín ṣe, àti bẹ́ẹ̀ bẹ́ẹ̀ lọ.
Ọsẹ mẹta la gbọ pe awọn eeyan yoo fi lanfaani lati forukọsilẹ lori awọn opo wọnyi, ko ni sanfaani fẹnikẹni lati mu iwe kan wa si ọfiisi ajọ naa, nitori arun Korona to ṣi n ja lọwọ.	Ọ̀sẹ̀ mẹ́ta la gbọ́ pé àwọn èèyàn yóò fi láǹfààní láti forúkọsílẹ̀ lórí aẁọn òpó wọ̀nyí, kò ní sáǹfààní fẹ́nikẹ́ni láti mú ìwé kan wá sí ọ́fí́ìsì àjọ náà, nítorí àrùn Kòrónà tó ṣì ń jà lọ́wọ́.
Lẹyin wakati marun-un to ki awọn ololufẹ rẹ ku ọdun, onisinima yii ku lojiji	Lẹ́yìn wákàtí márùn-ún tó kí àwọn olólùfẹ́ rẹ̀ kú ọdún, onísinimá yìí kú lójijì
Titi di akoko ti a n kọ iroyin yii niku gbajumọ elere ori itage, to tun n se sinima jade laye.	Títí di àkókò tí à ń kọ ìròyìn yìí nikú gbajúmọ̀ eléré orí ìtàgé, tó tún ń se sinimá jáde láyé.
Oni ọjọ Keresimesi gan an lọkunrin naa jade laye.	Òní ọjọ́ Kérésìmesì gan an lọ́kùnrin náà jáde láyé.
Chico Ejiro lọkunrin taa n sọ yii, ṣugbọn awọn ere sinima ati fiimu oyinbo lo maa n saaba gbe jade.	Chico Ejiro lọkùnrin táa ń sọ yìí, ṣùgbọ́n àwọn eré sinimá àti fíìmù òyìnbó ló máa ń sáábà gbé jáde.
Eeyan nla ni laarin awọn onisinima.	Èèyàn ńlá ni láàrin àwọn onísinimá.
Ohun taa gbọ ni pe ọkunrin naa ṣẹṣẹ pari sinima kan to fẹẹ gbe jade laipẹ yii ni.	Ohun táa gbọ́ ni pé ọkùnrin náà ṣẹ̀ṣẹ̀ parí sinimá kan tó fẹ́ẹ́ gbé jáde láìpẹ́ yìí ni.
Ọmọbibi ilu Isoko, nipinlẹ Delta lọhun un ni.	Ọmọbíbí ìlú Is̀òkò, nípínlẹ̀ Delta lọ́hùn ún ni.
Lara awọn fiimu to gbe jade ni Night Bus to Lagos, Outkast, True Romance, Blood Money, ati bẹẹ bẹẹ lọ.	Lára àwọn fíìmù tó gbé jáde ni Night Bus to Lagos, Outkast, True Romance, Blood Money, àti bẹ́ẹ̀ bẹ́ẹ̀ lọ.
Ẹgbẹrun lọna ogun naira (N20,000) la maa ta Lake Rice lọdun yii	“Ẹgbẹ̀rún lọ́nà ogún náírà (N20,000) la máa ta ‘Lake Rice’ lọ́dún yìí”
Sam Akinrole Iroyin to tẹ Aṣejere lọwọ ni pe ẹgbẹrun lọna ogun naira, N20,000, nijọba maa ta irẹsi taa mọ si Lake Rice.	Sam Akínrólé Ìròyìn tó tẹ Àṣejèrè lọ́wọ́ ni pé ẹgbẹ̀rún lọ́nà ogún náírà, N20,000, nìjọba máa ta ìrẹsì táa mọ̀ sí Lake Rice.
Ohun ti kọmiṣanna fun eto ọgbin nipinlẹ Eko, Arabinrin Abisọla Olusanya fi to awọn oniroyin leti niyẹn.	Ohun tí kọmíṣánnà fún ètò ọ̀gbìn nípínlẹ̀ Èkó, Arábìnrin Abísọ́lá Olúsànyà fi tó àwọn oníròyìn létí nìyẹn.
Bakan naa lobinrin naa sọ pe eto tita irẹsi naa yoo waye pẹlu ajọṣepọ ijọba ipinlẹ Kebbi ati banki apapọ ilẹ wa, iyẹn CBN.	Bákan náà lobìnrin náà sọ pé ètò títa ìrẹsì náà yóò wáyé pẹ̀lú àjọṣepọ̀ ìjọba ìpínlẹ̀ Kebbi àti báńkì àpapọ̀ ilẹ̀ wa, ìyẹn CBN.
O tẹnumọ ọn pe lati ọsẹ to kọja ni wọn ti n ko awọn irẹsi naa wọle, bẹẹ lawọn si n reti ẹgbẹrun lọna ọgọrun un baagi tawọn maa ta fun gbogbo awọn araalu.	Ó tẹnumọ́ ọn pé láti ọ̀sẹ̀ tó kọjá ni wọ́n ti ń kó àwọn ìrẹsì náà wọlé, bẹ́ẹ̀ làwọn sì ń retí ẹgbẹ̀rún lọ́nà ọgọ́rùn ún báàgì táwọn máa tà fún gbogbo àwọn aráàlú.
O ni, iṣẹ n lọ lọwọ lati ri i pe tita irẹsi naa lọ ni rọwọ-rọsẹ, lai si wahala ninu, ijọba ipinlẹ Kebbi ati ijọba apapọ si n fọwọsowọpọ pẹlu Eko lati mu ki eto naa so eso rere.	Ó ní, iṣẹ́ ń lọ lọ́wọ́ láti rí i pé títa ìrẹsì náà lọ ní rọwọ́-rọsẹ̀, láì sí wàhálà nínú, ìjọba ìpínlẹ̀ Kebbi àti ìjọba àpapọ̀ sì ń fọwọ́sowọ́pọ̀ pẹ̀lú Èkó láti mú kí ètò náà so èso rere.
Ẹgbẹrun mejila ataabọ, N12,500, ni wọn ta Lake Rice lọdun to kọja yii, bẹẹ niwadii fi han pe ẹgbẹrun mẹẹẹdọgbọn, N25,000, ni wọn n ta ọpọ awọn irẹsi lọja lọwọ yii.	Ẹgbẹ̀rún méjìlá àtààbọ̀, N12,500, ni wọ́n ta Lake Rice lọ́dún tó kọjá yìí, bẹ́ẹ̀ nìwádìí fi hàn pé ẹgbẹ̀rún mẹ́ẹ̀ẹ́dọ́gbọ̀n, N25,000, ni wọ́n ń ta ọ̀pọ̀ àwọn ìrẹsì lọ́jà lọ́wọ́ yìí.
Ọpẹ o!	Ọpẹ́ o!
Sanwo-Olu dariji Funkẹ Akindele atawọn ẹlẹwọn mẹrindinlọgọta	Sanwó-Olú dáríji Fúnkẹ́ Akíndélé àtàwọn ẹlẹ́wọ̀n mẹ́rìndínlọ́gọ́ta
Gomina Babajide Sanwo-Olu ti dariji Funkẹ Akindele ati ọkọ rẹ, AbdulRasheed Bello.	Gómìnà Babájídé Sanwó-Olú ti dáríji Fúnkẹ́ Akíndélé àti ọkọ rẹ̀, AbdulRasheed Béllò.
Awọn mejeeji jẹbi ẹsun tijọba fi kan wọn pe wọn ṣe ariya ninu eyi ti wọn fi ko ọpọ eeyan jọ lasiko igbele arun Korona nile wọn ni Amen Estate, ni Ẹlẹkọ, lEkoo.	Àwọn méjèèjì jẹ̀bi ẹ̀sùn tíjọba fi kàn wọ́n pé wọ́n ṣe àríyá nínú èyí tí wọ́n fi kó ọ̀pọ̀ èèyàn jọ lásìkò ìgbélé àrun Kòrónà nílé wọn ní Amen Estate, ní Ẹlẹ́kọ, l’Ékòó.
Ninu atẹjade kan ti agbẹnusọ ileeṣẹ to n ṣakoso eto idajọ nipinlẹ Eko, Kayọde Oyekanmi fi ranṣẹ si awọn oniroyin, gomina dariji Funkẹ ati ọkọ rẹ, o ni ki wọn maa lọ lalaafia, wọn kii ṣe arufin mọ.	Nínú àtẹ̀jáde kan tí agbẹnusọ iléeṣẹ́ tó ń ṣàkóso ètò ìdájọ́ nípínlẹ̀ Èkó, Káyọ̀dé Oyèkànmí fi ránṣẹ́ sí àwọn oníròyìn, gómìnà dáríji Fúnkẹ́ àti ọkọ rẹ̀, ó ní kí wọ́n máa lọ lálàáfíà, wọn kìí ṣe arúfin mọ́.
Owo tiye re le ni ẹgbẹrun lọna ọgọrun un naira nileẹjọ ni ki Funkẹ Akindele ati ọkọ rẹ san lasiko to ṣe ẹsẹ naa.	Owó tíye rè lé ní ẹgbẹ̀rún lọ́nà ọgọ́rùn ún náírà níléẹjọ́ ní kí Fúnkẹ́ Akíndélé àti ọkọ rẹ̀ san lásìkò tó ṣe ẹ̀sẹ̀ náà.
Kii ṣe bẹẹ nikan, ṣe ni gomina tun dariji awọn ẹlẹwọn mẹrindinlọgọta mi in pẹlu Funkẹ Akindele ati ọkọ rẹ.	Kìí ṣe bẹ́ẹ̀ nìkan, ṣe ni gómìnà tún dáríji àwọn ẹlẹ́wọ̀n mẹ́rìndínlọ́gọ́ta mí ìn pẹ̀lú Fúnkẹ́ Akíndélé àti ọkọ rẹ̀.
Ninu atẹjade naa ti kọmiṣanna feto idajọ, Moyọsọrẹ Onigbanjo, SAN, fọwọ si, ni wọn ti dariji awọn eeyan naa.	Nínú àtẹ̀jáde náà tí kọmíṣánnà fétò ìdájọ́, Moyọ̀sọ́rẹ Onígbàǹjo, SAN, fọwọ́ sí, ní wọ́n ti dáríji àwọn èèyàn náà.
Bẹẹ ni kọmiṣanna si gba wọn niyanju pe ki wọn maa lọ, ki wọn dẹṣẹ mọ.	Bẹ́ẹ̀ ni kọmíṣánnà sì gbà wọ́n níyànjú pé kí wọ́n máa lọ, kí wọ́n dẹ́ṣẹ̀ mọ́.
Ọba Akiolu gbalejo Gbọlahan Lawal, Oniru tuntun nIga	Ọba Akíolú gbàlejò Gbọ́láhàn Lawal, Onírú tuntun n’Ígà
Ọba Rilwanu Oṣuọlale Akiolu, Olowo Eko I, ti gba Ọba Oniru tuntun ti Gomina Sanwo-Olu fọwọ si, lalejo lọfiisi rẹ.	Ọba Rílwánù Oṣùọlálé Akíolú, Olówó Èkó I, ti gba Ọba Onírú tuntun tí Gómìnà Sanwó-Olú fọwọ́ sí, lálejò lọ́fíìsì rẹ̀.
Bakan naa ni etutu gbogbo ti bẹrẹ lati fi ọkunrin kọmiṣanna tẹlẹ naa sipo Oniru.	Bákan náà ni ètùtù gbogbo ti bẹ̀rẹ̀ láti fi ọkùnrin kọmíṣánnà tẹ́lẹ̀ náà sípò Onírú.
Ana ọjọ Ẹti Fraide lawọn ọmọ igbimọ iṣakoso fọwọ si Gbolahan Lawal Akapo gẹgẹ bii Oniru tuntun.	Àná ọjọ́ Ẹtì Fráìdé làwọn ọmọ ìgbìmọ̀ ìṣàkóso fọwọ́ sí Gbóláhàn Lawal Akápò gẹ́gẹ́ bíi Onírú tuntun.
Ohun ti Aṣejere gbọ ni pe iya rẹ naa jẹ ọmọ ile Ọba Iru, iya Gbọlahan ni aburo baba Hakeem Ajasa, ti awọn eeyan lero pe o maa gba ipo naa.	Ohun tí Àṣejèrè gbọ́ ni pé ìyá rẹ̀ náà jẹ́ ọmọ ilé Ọba Irú, ìyá Gbọ́láhàn ni àbúrò bàbá Hakeem Àjàsá, tí àwọn èèyàn lérò pé ó máa gba ipò náà.
Ọsan Fraide ni wọn lọọ ṣafihan Oniru tuntun naa fun kabiyesi Ọba Eko.	Ọ̀sán Fraide ni wọ́n lọọ ṣàfihàn Onírú tuntun náà fún kábíyèsí Ọba Èkó.
Ohun kekere kọ lounjẹ to dara n ṣe lagọ ara, iṣẹ tawa yan laayo niyẹn  Funmilayọ Adekunle	Ohun kékeré kọ́ loúnjẹ tó dára ń ṣe lágọ̀ ara, iṣẹ́ táwà yàn láàyò nìyẹn – Fúnmiláyọ̀ Adékúnlé
Onimọ nipa ounjẹ to n ṣe ara loore ni Abilekọ Adekunle Funmilayọ, ounjẹ to n ṣe ara loore ni wọn yan laayo, wọn ti ba adele olootu sọrọ nipa awọn ounjẹ tawọn eeyan le maa jẹ ti ko ni i ṣakoba fun agọ ara wọn.	Onímọ̀ nípa ouńjẹ tó ń ṣe ara lóore ni Abilékọ Adékúnlé Fúnmiláyọ̀, ouńjẹ tó ń ṣe ara lóore ni wọ́n yàn láàyò, wọ́n ti bá adelé olóòtú sọ̀rọ̀ nípa àwọn ouńjẹ táwọn èèyàn le máa jẹ tí kò ní í ṣàkóbá fún àgọ́ ara wọn.
Ohun ti wọn ba SINMISOLA AJADI sọ ree	Ohun tí wọ́n bá SINMISÓLÁ ÀJÀDÍ sọ rèé
Nipa mi	Nípa mi
Orukọ mi ni Abilekọ Adekunle Hannah Funmilayọ, emi ni oludasilẹ ileeṣẹ GloHannah, ohun taa n ṣe ni ounjẹ to n ṣe ara loore, a ni ounjẹ taa le fi ṣe ounjẹ aarọ loriṣiiriṣii, eyi ti a le fi ṣe ounjẹ ọsan, ati eyi taa le fi ṣe ounjẹ alẹ.	Orúkọ mi ni Abilékọ Adékúnlé Hannah Fúnmiláyọ̀, èmi ni olùdásílẹ̀ iléeṣẹ́ GloHannah, ohun táa ń ṣe ni ouńjẹ tó ń ṣe ara lóore, a ní ouńjẹ táa lè fi ṣe ouńjẹ àárọ̀ lóríṣiiríṣii, èyí tí a lè fi ṣe ouńjẹ ọ̀sán, àti èyí táa lè fi ṣe ouńjẹ alẹ́.
Ohun to mu mi bẹrẹ iṣẹ naa	Ohun tó mú mi bẹ̀rẹ̀ iṣẹ́ náà
O ti tọdun meji ataabọ taa ti n ṣe awọn ounjẹ to n ṣe ara loore, to n wo ẹjẹ riru, ti wọn n pe ni hapatẹnṣọn, to n wo itọ ṣuga, to n wo aileriran daadaa.	Ó ti tọ́dún méjì àtààbọ̀ táa ti ń ṣe àwọn ouńjẹ tó ń ṣe ara lóore, tó ń wo ẹ̀jẹ̀ ríru, tí wọ́n ń pè ní hapatẹ́ńṣọ̀n, tó ń wo ìtọ̀ ṣúgà, tó ń wo àìlèríran dáadáa.
Emi funra mi niṣoro itọ ṣuga laipẹ yii, ti mi o le riran, ti mi o le rin, ṣe lẹnu mi n ṣẹjẹ, ohun to faa naa ni itọ ṣuga, kẹmika ti wọn n pe ni insulin ni wọn sọ pe ko to lara mi, wọn lohun lo fa a, nigba taa de ọdọ dokita ni wọn ni mo ti ni itọ ṣuga, wọn si lo le fa rọpa-rọsẹ.	Èmi fúnra mi níṣòro ìtọ̀ ṣúgà láìpẹ́ yìí, tí mi ò lè ríran, tí mi ò lè rìn, ṣe lẹnu mi ń ṣẹ̀jẹ̀, ohun tó fàá náà ni ìtọ̀ ṣúgà, kẹ́míkà tí wọ́n ń pè ní insulin ni wọ́n sọ pé kò tó lára mi, wọ́n lóhun ló fà á, nígbà táa dé ọd̀ọ ̀dókítà ni wọ́n ní mo ti ní ìtọ̀ ṣúgà, wọ́n sì ló lè fa rọpá-rọsẹ̀.
Iṣẹ sayẹnsi lemi kẹkọọ rẹ nileewe giga, ṣugbọn aburo mi lo kẹkọọ nipa ounjẹ.	Iṣẹ́ sáyẹ́ǹsì lèmi kẹ́kọ̀ọ́ rẹ̀ níléèwé gíga, ṣùgbọ́n àbúrò mi ló kẹ́kọ̀ọ́ nípa ouńjẹ.
Lọrọ kan ṣa, ni ọsibitu ni wọn ti sọ fun mi pe ki n lọọ ra nnkan ti wọn n pe ni sogoomu, ni mo ba sọ fun aburo mi, ni a ba bẹrẹ ayẹwo, lori sogoomu, ati soya.	Lọ́rọ̀ kan ṣá, ní ọsibítù ni wọ́n ti sọ fún mi pé kí n lọọ ra nǹkan tí wọ́n ń pè ní sógóòmù, ni mo bá sọ fún àbúrò mi, ni a bá bẹ̀rẹ̀ àyẹ̀wò, lórí sógóòmù, àti sóyà.
Lẹyin iwadii loriṣiiriṣii, o niye iwọn taa gbọdọ maa jẹ, kii kan ṣe pe ka bẹrẹ si i yan kinni naa ka maa jẹ ẹ.	Lẹ́yìn ìwádìí lóríṣiiríṣii, ó níye ìwọ̀n táa gbọ́dọ̀ máa jẹ, kìí kàn ṣe pé ká bẹ̀rẹ̀ sí i yan kinní náà ká máa jẹ ẹ́.
Awa naa bẹrẹ si i sọ fawọn eeyan nipa ẹ, o si bẹrẹ si i ṣiṣẹ, la wa ri i pe eeyan le maa jẹ ounjẹ daadaa ko ma tiẹ loogun rara, kara si ya, ọpọ lo ti jẹ ounjẹ wa ti wọn si ri iwosan, ohun to gbe wa de ori BBC niyẹn.	Àwa náà bẹ̀rẹ̀ sí í sọ fáwọn èèyàn nípa ẹ̀, ó sì bẹ̀rẹ̀ sí í ṣiṣẹ́, la wá rí i pé èèyàn le máa jẹ ouńjẹ dáadáa kó má tiẹ̀ lòògùn rárá, kára sì yá, ọ̀pọ̀ ló ti jẹ ouńjẹ wa tí wọ́n sì rí ìwòsàn, ohun tó gbé wa dé orí BBC nìyẹn.
Nitori naa ounjẹ le ṣe iwosan fun oniruuru aisan, ko ni kẹmika, ounjẹ ilẹ wa ni.	Nítorí náà ouńjẹ le ṣe ìwòsàn fún onírúúrú àìsàn, kò ní kẹ́míkà, ouńjẹ ilẹ̀ wa ni.
Pataki ounjẹ lago ara	Pàtàkì ouńjẹ lágò ara
A nigbagbọ pe a maa jẹun lati wa laaye ni, kii ṣe pe ka kan jẹun ṣaa, ṣugbọn ka jẹun to ṣara loore, ohun gbogbo gbọdọ wa niwọn.	A nígbàgbọ́ pé a máa jẹun láti wà láàyè ni, kìí ṣe pé ká kàn jẹun ṣáá, ṣùgbọ́n ká jẹun tó ṣara lóore, ohun gbogbo gbọ́dọ̀ wà ńiwọ̀n.
Fun apẹẹrẹ, oriṣii gaari lo wa lọja, ọpọ gaari lo ni kẹmika, nitori bi wọn ṣe pelo ẹ, nitori ẹ la ṣe gbọdọ maa kiyesi awọn ounjẹ taa n jẹ lẹnu.	Fún àpẹẹrẹ, oríṣii gààrí ló wà lọ́jà, ọ̀pọ̀ gààrí ló ní kẹ́míkà, nítorí bí wọ́n ṣe pèlò ẹ̀, nítorí ẹ̀ la ṣe gbọ́dọ̀ máa kíyèsí àwọn ouńjẹ táa ń jẹ lẹ́nu.
Ounjẹ wa maa n fọ agọ ara ni.	Ouńjẹ wa máa ń fọ àgọ́ ara ní.
Bẹẹ la tun maa n ṣedanilẹkọọ fawọn eeyan pe; iwọnba ni sise ewedu ati iyọ jijẹ, o ni baa ṣe le jẹ ewedu to maa ṣewosan ara, taa maa fi iru si i, ko daa ka maa lo kaun.	Bẹ́ẹ̀ la tún máa ń ṣèdánilẹ́kọ̀ọ́ fáwọn èèyàn pé; ìwọ̀nba ni síse ewédú àti iyọ̀ jíjẹ, ó ní báa ṣe lè jẹ ewédú tó máa ṣèwòsàn ara, táa máa fi irú sí i, kó dàà ká máa lo káuń.
Ounjẹ daa fun iwosan lara.	Ouńjẹ dáa fún ìwòsàn lára.
A ti gba iyọnda lọdọ NAFDAC	A ti gba ìyọ̀ǹda lọ́dọ̀ NAFDAC
Awọn ounjẹ mẹrinla la ni, a si ti gba iyọnda lọdọ NAFDAC, oriṣii lo wa nileeṣẹ wa, tẹẹ ba to wa wa, ẹ o ri i loriiṣiriṣii.	Àwọn ouńjẹ mẹ́rìnlá la ní, a sì ti gba ìyọ̀ǹda lọ́dọ̀ NAFDAC, oríṣii ló wà níléeṣẹ́ wa, tẹ́ẹ bá tó wá wa, ẹ ó rí i lórííṣiríṣii.
A maa n ṣedanilẹkọọ fawọn ọlọja	A máa ń ṣèdánilẹ́kọ̀ọ́ fáwọn ọlọ́jà
A maa n ṣedanilẹkọọ fawọn eeyan kaakiri, a maa n lọ sọja lọọ ṣedanilẹkọọ fun wọn, a tun n ṣeto ilera fun wọn, a tun n ṣayẹwo fun wọn, a si n kọ wọn bi wọn ṣe le maa wọn awọn ẹya ara wọn funra wọn, ẹlomii ko mọ iru arun to wa lara rẹ, ohun taa maa n ṣe fun wọn lọja niyẹn, paapaa lọja sunday sunday market, a maa n lọ si ṣọọṣi naa, a maa n lọ si ọdọ iyalọja Alade naa, kaakiri la ti maa n ṣedanilẹkọọ fun wọn, ṣugbọn a tun fẹẹ maa ṣe si i, bijọba ba le ro wa lagbara, paapaa taa ba le maa kaakiri gbogbo ọja, ka le ro awọn obinrin wa lagbara.	A máa ń ṣèdánilẹ́kọ̀ọ́ fáwọn èèyàn káàkiri, a máa ń lọ sọ́jà lọọ ṣèdánilẹ́kọ̀ọ́ fún wọn, a tún ń ṣètò ìlera fún wọn, a tún ń ṣàyẹ̀wò fún wọn, a sì ń kọ́ wọn bí wọ́n ṣe lè máa wọn àwọn ẹ̀yà ara wọn fúnra wọn, ẹlòmíì kò mọ̀ irú àrùn tó wà lára rẹ̀, ohun táa máa ń ṣe fún wọn lọ́jà nìyẹn, pàápàá lọ́jà sunday sunday market, a máa ń lọ sí ṣọọṣi náà, a máa ń lọ sí ọ̀dọ̀ ìyálọj́à Aládé náà, káàkiri la ti máa ń ṣèdánilẹ́kọ̀ọ́ fún wọn, ṣùgbọ́n a tún fẹ́ẹ́ máa ṣe sí i, bíjọba bá le ró wa lágbára, pàápàá táa bá le máa káàkiri gbogbo ọjà, ká le ró àwọn obìnrin wa lágbára.
Imọran mi fawọn araalu	Ìmọ̀ràn mi fáwọn aráàlú
Imọran mi fawọn araalu ni pe ka ma kan maa jẹ ounjẹ lasan, ka ṣe eyi to maa ṣe ara loore, ka jẹ ounjẹ to le tọju ara wa, to le tun ara ṣe, iwọntunwọnsi ni nnkan to yẹ ka maa jẹ, paapaa iyọ.	Ìmọ̀ràn mi fáwọn aráàlú ni pé ká má kàn máa jẹ ouńjẹ lásán, ká ṣe èyí tó máa ṣe ara lóore, ká jẹ ouńjẹ tó le tọ́jú ara wa, tó le tún ara ṣe, ìwọ̀ntunwọ̀nsì ni nǹkan tó yẹ ká máa jẹ, pàápàá iyọ̀.
Baa ba fẹẹ ṣe ẹfọ, ka ma sọ ọ di pẹtẹpẹtẹ, ka ma si jẹ ẹfọ kan, ka poo pọ, ka ma ṣe pupọ, ka ṣe e niwọnba, ka mu ẹran maalu kuro ninu ohun taa n jẹ, taa ba ti pe ogoji ọdun, ka maa jẹ ounjẹ ileeṣẹ wa ni GloHannah, gbogbo nnkan taa nilo lagọ ara wa lo wa nibẹ.	Báa bá fẹ́ẹ́ ṣe ẹ̀fọ́, ká má sọ ọ́ di pẹ́tẹpẹ̀tẹ, ká má sì jẹ́ ẹ̀fọ́ kan, ká pòó pọ̀, ká má ṣè púpọ̀, ká ṣè é níwọ̀nba, ká mú ẹran màálù kúrò nínú ohun táa ń jẹ, táa bá ti pé ogójì ọdún, ká máa jẹ ouńjẹ iléeṣẹ́ wa ní GloHannah, gbogbo nǹkan táa nílò lágọ̀ ara wa ló wà níbẹ̀.
Ọpẹ o!	Ọpẹ́ o!
Sanwo-Olu fagile owo gọbọi tawọn gomina atijọ atigbakeji wọn n gba	Sanwó-Olú fagilé owó gọbọi táwọn gómìnà àtijọ́ àtigbákejì wọn ń gbà
Gomina Babajide Sanwo-Olu ti ṣeleri ati gbe aba kan wa siwaju awọn aṣofin Eko, lati fagile owo gọbọi tawọn gomina atijọ atigbakeji wọn n gba gẹgẹ bi owo ifẹyinti.	Gómìnà Babájídé Sanwó-Olú ti ṣèlérí àti gbé àbá kan wá síwájú àwọn aṣòfin Èkó, láti fagilé owó gọbọi táwọn gómìnà àtijọ́ àtigbákejì wọn ń gbà gẹ́gẹ́ bí owó ìfẹ̀yìntì.
Ọpọ igba lawọn araalu ti fẹhonu han si owo nla tawọn gomina atijọ atawọn igbakeji wọn n gba lọdọọdun, pẹlu awọn ajẹmọnu mi in, awọn araalu ni nnkan ti ko bojumu ni lati maa fun awọn gomina ati igbakeji wọn lowo tabua, nigba to jẹ pe awọn oṣiṣẹfẹyinti gan an ko ti i ri owo ajẹmọnu wọn gba.	Ọ̀pọ̀ ìgbà làwọn aráàlú tí fẹ̀hónú hàn sí owó ńlá táwọn gómìnà àtijọ́ àtàwọn igbákejì wọn ń gbà lọ́dọọdún, pẹ̀lú àwọn àjẹmọ́nú mí ìn, àwọn aráàlú ní nǹkan tí kò bójúmu ni láti máa fún àwọn gómìnà àti igbákejì wọn lówó tabua, nígbà tó jẹ́ pé àwọn òṣìṣẹ́fẹ̀yìntì gan an kò tí ì rí owó àjẹmọ́nú wọn gbà.
Nigba to gbe aba iṣuna owo wa siwaju awọn ọmọ ileegbimọ aṣofin laarọ ọjọ Tuside, gomina ni; ohun ti ọrọ aje ipinlẹ Eko ati paapaa orilẹ-ede yii n sọ lọwọ yii ko dun un gbọ seti, nitori naa, o di dandan kijọba oun fagile owo ajẹmọnu awọn gomina atijọ ati igbakeji wọn.	Nígbà tó gbé àbá ìṣúná owó wá síwájú àwọn ọmọ iléégbìmọ̀ aṣòfin láàrọ̀ ọjọ́ Tuside, gómìnà ní; ohun tí ọrọ̀ ajé ìpínlẹ̀ Èkó àti pàápàá orílẹ̀-èdè yìí ń sọ lọ́wọ́ yìí kò dùn ún gbọ́ sétí, nítorí náà, ó di dandan kíjọba òun fagilé owó àjẹmọ́nú àwọn gómìnà àtijọ́ àti igbákejì wọn.
Ọdun 2007 ni aba naa dofin, lati maa fun awọn gomina atijọ lowo ifẹyinti, pẹlu awọn igbakeji wọn.	Ọdún 2007 ni àbá náà dòfin, láti máa fún àwọn gómìnà àtijọ́ lówó ìfẹ̀yìntì, pẹ̀lú àwọn igbákejì wọn.
Kii ṣe bẹẹ nikan, ofin ọhun tun fun awọn gomina yii lanfaani ati gba awọn ẹtọ kan lọwọ ijọba, bii ile niluu Eko ati lAbuja, mọto, bẹẹ ni ofin tun faaye gba awọn gomina atijọ naa lati gba oṣiṣẹ tijọba yoo maa sanwo fun.	Kìí ṣe bẹ́ẹ̀ nìkan, òfin ọ̀hún tún fún àwọn gómìnà yìí làǹfààní àti gba àwọn ẹ̀tọ́ kan lọ́wọ́ ìjọba, bíi ilé nílùú Èkó àti l’Ábújá, mọ́tò, bẹ́ẹ̀ ni òfin tún fààyè gba àwọn gómìnà àtijọ́ náà látì gbà òṣìṣẹ́ tíjọba yóò máa sanwó fún.
Ọpọ igba lawọn araalu ti tako ofin yii, bakan naa ni iwe iroyin Aṣejere ṣe alaye kikun nipa owo tawọn gomina atijọ naa n gba, ati bi awọn araalu ṣe n kọminu lori owo ti wọn n gba naa.	Ọ̀pọ̀ ìgbà làwọn aráàlú ti tako òfin yìí, bákan náà ni ìwé ìròyìn Àṣejèrè ṣe àlàyé kíkún nípa owó táwọn gómìnà àtijọ́ náà ń gbà, àti bí àwọn aráàlú ṣe ń kọminú lórí owó tí wọ́n ń gbà náà.
Bẹẹ lawọn araalu si tun koro oju si owo tawọn gomina atijọ naa n gba, wọn ni lẹyin ti wọn ti ri owo gọbọi nigba ti wọn wa lori ipo, ko tun yẹ kijọba tun maa fun wọn lowo kan, nigba ti ọpọ awọn oṣiṣẹfẹyinti ko tiẹ ti i ri owo oṣu wọn gba.	Bẹ́ẹ̀ làwọn aráàlú sì tún korò ojú sí owó táwọn gómìnà àtijọ́ náà ń gbà, wọ́n ní lẹ́yìn tí wọ́n ti rí owó gọbọi nígbà tí wọ́n wà lórí ipò, kò tún yẹ kíjọba tún máa fún wọn lówó kan, nígbà tí ọ̀pọ̀ àwọn òṣìṣẹ́fẹ̀yìntì kò tiẹ̀ tí ì rí owó oṣù wọn gbà.
Awọn nnkan wọnyi ni gomina ro pọ, to fi sọ pe ijọba oun ṣetan ati gbe aba wa siwaju awọn aṣofin lati fagile ofin naa, paapaa nitori bi gbogbo nnkan ṣe ri lẹnu ọrọ aje lorilẹ-ede wa.	Àwọn nǹkan wọ̀nyi ni gómìnà rò pọ̀, tó fi sọ pé ìjọba òun ṣetán àti gbé àbá wá síwájú àwọn aṣòfin láti fagilé òfin náà, pàápàá nítorí bí gbogbo nǹkan ṣe rí lẹ́nu ọrọ̀ ajé lórílẹ̀-èdè wa.
Oyetọla gbe ipolongo Korona lọ sỌja	Oyètọ́lá gbé ìpolongo Kòrónà lọ s’Ọ́jà
Pẹlu bi arun Korona ṣi ṣe n ja rain rain kaakiri agbaye lọwọ, to n pa tonile talejo, Gomina Gboyega Oyetọla funra re ti gbe ipolongo arun naa lọọ ba awọn ọlọja ninu ọja wọn.	Pẹ̀lú bí àrùn Kòrónà ṣì ṣe ń jà ràìn ràìn káàkiri àgbáyé lọ́wọ́, tó ń pa tonílé tàlejò, Gómìnà Gbóyèga Oyètọ́lá fúnra rè ti gbé ìpolongo àrùn náà lọọ bá àwọn ọlọ́jà nínú ọjà wọn.
Ohun ti Aṣejere gbọ ni pe gomina ko tiẹ fiṣẹ naa ran ẹnikan, funra rẹ lo gbe gbohun-gbohun lọwọ to si n laago kiri ọja, to n ṣalaye ohun ti awọn eeyan gbọdọ mọ nipa arun naa.	Ohun tí Àṣejèrè gbọ́ ni pé gómìnà kò tiẹ̀ fiṣẹ́ náà rán ẹnìkan, fúnra rẹ̀ ló gbé gbohùn-gbohùn lọ́wọ́ tó sì ń laago kiri ọjà, tó ń ṣàlàyé ohun tí àwọn èèyàn gbọ́dọ̀ mọ̀ nípa àrùn náà.
Lonii, mo lọ sọja Igbona ati Ikirun funra mi lati ṣalaye fun awọn eeyan wa nipa arun Koro yii, ati pe wọn gbọdọ mọ pe a o gbọdọ maa sunmọ ara wa lasiko yii, ki wọn si lo ibomu, nigba ti wọn ba wa laarin ero.	“Lónìí, mo lọ sọ́jà Ìgbónà àti Ìkìrun fúnra mi láti ṣàlàyé fún àwọn èèyàn wá nípa àrùn Kòró yìí, àti pé wọ́n gbọ́dọ̀ mọ̀ pé a ò gbọdọ̀ máa súnmọ́ ara wa lásìkò yìí, kí wọ́n sì lo ìbòmú, nígbà tí wọ́n bá wà láàrín èrò.
A o gbọdọ sinmi lori arun yii, nitori kii ṣe ere rara.	A ò gbọdọ̀ sinmi lórí àrùn yìí, nítorí kìí ṣe eré rárá.
 Gomina Oyetọla lo sọrọ bẹẹ.	” Gómìnà Oyètọ́lá ló sọ̀rọ̀ bẹ́ẹ̀.
Ọkan lẹgbẹ oniroyin lEkoo, gbogbo wa la maa ṣiṣẹ pọ  Lẹyẹ Ajayi	Ọ̀kan lẹgbẹ́ oníròyìn l’Ékòó, gbogbo wa la máa ṣiṣẹ́ pọ̀ – Lẹ́yẹ Àjàyí
Ọgbẹni Ọlalẹyẹ Ajayi ni alaga ẹgbẹ awọn oniroyin tuntun ti wọn ṣẹṣẹ dibo yan nipinlẹ Eko, iyẹn ẹgbẹ ti a mọ si Nigeria Union of Journalists, NUJ.	Ọ̀gbẹ́ni Ọlálẹ́yẹ Àjàyí ni alága ẹgbẹ́ àwọn oníròyìn tuntun tí wọ́n ṣẹ̀ṣẹ̀ dìbò yàn nípínlẹ̀ Èkó, ìyẹn ẹgbẹ́ tí a mọ̀ sí Nigeria Union of Journalists, NUJ.
Wọn tun jẹ ọga nileeṣẹ iroyin News Agency of Nigeria, NAN.	Wọ́n tún jẹ́ ọ̀gá níléeṣẹ́ ìròyìn News Agency of Nigeria, NAN.
Oriṣiiriṣii awuyewuye lo jẹyọ lasiko idibo naa pẹlu Ọmọwe Quasim Akinreti, ko too di pe Ọlalẹyẹ jawe olubori.	Oríṣìíríṣìí awuyewuye ló jẹyọ lásìkò ìdìbò náà pẹ̀lú Ọ̀mọ̀wé Quasim Akínretí, kó tóó di pé Ọlálẹ́yẹ jáwé olúborí.
Ni bayii, wọn ti ba Aṣejere sọrọ nipa awọn akitiyan ati yanju aawọ to jẹyọ lasiko naa, bẹẹ ni wọn si tun ṣalaye ohun ti wọn ni lọkan fẹgbẹ naa laarin ọdun mẹta yii.	Ní báyìí, wọ́n ti bá Àṣejèrè sọ̀rọ̀ nípa àwọn akitiyan àti yanjú aáwọ̀ tó jẹyọ lásìkò náà, bẹ́ẹ̀ ni wọ́n sì tún ṣàlàyé ohun tí wọ́n ní lọ́kàn fẹ́gbẹ́ náà láàrín ọdún mẹ́ta yìí.
Ohun ti wọn ba SAM AKINROLE sọ ree.	Ohun tí wọ́n bá SAM AKÍNRÓLÉ sọ rèé.
Kinni igbesẹ ti ẹ n gbe lati ko gbogbo awọn ọmọ ẹgbẹ; awọn to dibo fun un yin, atawọn ti ko dibo fun yin mọra?	Kínni ìgbésẹ̀ tí ẹ ń gbé láti kó gbogbo àwọn ọmọ ẹgbẹ́; àwọn tó dìbò fún un yín, àtàwọn tí kò dìbò fún yín mọ́ra?
Mo ti sọ ọ mọ ọrọ mi tẹlẹ pe a maa ko gbogbo ọmọ ẹgbẹ mọra, eto ti n lọ lọwọ, a ti gbe igbimọ kalẹ ti wọn a maa bojuto oriṣii nnkan ninu ẹgbẹ awọn oniroyin, bii eto idanilẹkọọ, eto ibojuto ile ẹgbẹ taa n kọ lọwọ, eto ere idaraya, eto iṣuna owo, a ko da ẹnikan si, atẹni to dibo atẹni ti ko dibo, laarin ọsẹ kan si meji bayii, gbogbo wọn la maa gbe orukọ wọn sita, ki iṣẹ baa a le bẹrẹ ni pẹrẹu.	Mo ti sọ ọ́ mọ́ ọ̀rọ̀ mi tẹ́lẹ̀ pé a máa kó gbogbo ọmọ ẹgbẹ́ mọ́ra, ètó ti ń lọ lọ́wọ́, a ti gbé ìgbìmọ̀ kalẹ̀ tí wọ́n á máa bójútó oríṣii nǹkan nínú ẹgbẹ́ àwọn oníròyìn, bíi ètò ìdánilẹ́kọ̀ọ́, ètò ìbójútó ilé ẹgbẹ́ táa ń kọ́ lọ́wọ́, ètò eré ìdárayá, ètò ìṣúná owó, a kò dá ẹnìkan sí, àtẹni tó dìbò àtẹni tí kò dìbò, láàrín ọ̀sẹ̀ kan sí méjì báyìí, gbogbo wọn la máa gbé orúkọ wọn síta, kí iṣẹ́ baà á lè bẹ̀rẹ̀ ní pẹrẹu.
Ki lawọn igbesẹ ti ẹ n gbe nipa owo ilẹ ti wọn gba lọwọ awọn kan, njẹ ẹ ṣetan ati gba owo naa pada fun wọn?	Kí làwọn ìgbésẹ̀ tí ẹ ń gbé nípa owó ilẹ́ tí wọ́n gbà lọ́wọ́ àwọn kan, ǹjẹ́ ẹ ṣetán àti gba owó náà padà fún wọn?
Awọn to wa nidii ọrọ yẹn, ileeṣẹ to wa nidii ẹ, loootọ awọn tọrọ kan ti gbe wọn lọ sileẹjọ, ṣugbọn a maa wa bi a ṣe maa yanju ọrọ yẹn ni itubi-inubi, a ti ṣepade pupọ pẹlu ileeṣẹ yẹn ni Lekki, lati ri i pe gbogbo awọn ti owo wọn wa nibẹ, to da bii pe owo wọn ti wọgbo, rara o, ko wọgbo o.	Àwọn tó wà nídìí ọ̀rọ̀ yẹn, iléeṣẹ́ tó wà nídìí ẹ̀, lóòótọ́ àwọn tọ́rọ̀ kàn ti gbé wọn lọ síléẹjọ́, ṣùgbọ́n a máa wá bí a ṣe máa yanjú ọ̀rọ̀ yẹn ní ìtùbí-ìnùbí, a ti ṣèpàdé púpọ̀ pẹ̀lú iléeṣẹ́ yẹn ní Lékkí, láti rí i pé gbogbo àwọn tí owó wọn wà níbẹ̀, tó dà bíi pé owó wọn ti wọgbó, rárá o, kò wọgbó o.
Bi a ba ṣe eyi, inu awọn ọmọ ẹgbẹ a dun, laasigbo to n lọ lọwọ yoo lọ silẹ, nnkan a si yi pada, a n ṣiṣẹ lori ẹ.	Bí a bá ṣe èyí, inú àwọn ọmọ ẹgbẹ́ á dùn, làásìgbò tó ń lọ lọ́wọ́ yóò lọ sílẹ̀, nǹkan á sì yí padà, à ń ṣiṣẹ́ lórí ẹ̀.
Awọn ti wọn fẹsun kan pe wọn kowo ọmọ ẹgbẹ jẹ nkọ, ṣe eto ti n lọ lati gba owo pada lọwọ wọn?	Àwọn tí wọ́n fẹ̀sùn kàn pé wọ́n kówó ọmọ ẹgbẹ́ jẹ ńkọ́, ṣé ètò ti ń lọ láti gba owó padà lọ́wọ́ wọn?
A ti ṣepade akọkọ, a tun ma ṣepade mi in, mo sọ fun wọn pe nnkan tawọn ọmọ ẹgbẹ fẹẹ gbọ ni pe wọn ti da owo wọn pada.	A ti ṣèpàdé àkọ́kọ́, a tún ma ṣèpàdé mí ìn, mo sọ fún wọn pé nǹkan táwọn ọmọ ẹgbẹ́ fẹ́ẹ́ gbọ́ ni pé wọ́n ti dá owó wọn padà.
Ileri ti emi naa si ṣe fun wọn nigba ti a n se ipolongo ibo ni pe a gbọdọ da owo awọn ọmọ ẹgbẹ pada, nnkan ti a si maa ṣe naa niyẹn.	Ìlérí tí èmi náà sì ṣe fún wọn nígbà tí à ń se ìpolongo ìbò ni pé a gbọ́dọ̀ dá owó àwọn ọmọ ẹgbẹ́ padà, nǹkan tí a sì máa ṣe náà nìyẹn.
Ki lohun ti ẹ fẹẹ sọ fawọn oniroyin gbogbo nipinlẹ Eko?	Kí lohun tí ẹ fẹ́ẹ́ sọ fáwọn oníròyìn gbogbo nípínlẹ̀ Èkó?
Ẹ ba wa sọ fun wọn pe ki wọn jẹ ka fọwọsowọpọ pẹlu ẹgbẹ atawọn aṣaaju to wa nibẹ lonii, ka ri ara bii ọmọ iya, ki ẹgbẹ le lọ siwaju, taa ba ri bi to ku diẹ, ti mo ṣi ẹsẹ gbe, ki wọn pe mi sọ fun mi, mo maa n gbọran.	Ẹ bá wa sọ fún wọn pé kí wọ́n jẹ́ ká fọwọ́sowọ́pọ̀ pẹ̀lú ẹgbẹ́ àtàwọn aṣaájú tó wà níbẹ̀ lónìí, ká rí ara bíi ọmọ ìyà, kí ẹgbẹ́ le lọ síwájú, táa bá rí bi tó kù díẹ̀, tí mo ṣi ẹsẹ̀ gbé, kí wọ́n pè mí sọ fún mi, mo máa ń gbọ́ràn.
Ọpọ awọn oṣiṣẹ lo maa padanu iṣẹ wọn lọdun yii  Wolii Fabiyi	Ọ̀pọ̀ àwọn òṣìṣẹ́ ló máa pàdánù iṣẹ́ wọn lọ́dún yìí – Wòlíì Fábíyì
Oluṣọaguntan ijọ Celestial Church of Christ, Okiki Imọlẹayọ Cathedral, to wa ni Ikọla, ni Command, lEkoo ti sọ awọn nnkan ti Ọlọrun fi han an pe yoo ṣẹlẹ lọdun yii, lorilẹ-ede yii, ati kaakiri agbaye.	Olùṣọ́àgùntàn ìjọ Celestial Church of Christ, Òkìkí Ìmọ́lẹ̀ayọ̀ Cathedral, tó wà ní Ìkọlà, ní Command, l’Ékòó ti sọ àwọn nǹkan tí Ọlọ́run fi hàn án pé yóò ṣẹlẹ̀ lọ́dún yìí, lórílẹ̀-èdè yìí, àti káàkiri àgbáyé.
Ọkunrin naa ni ọpọ awọn oṣiṣẹ ni yoo kan maa ṣiṣẹ ninu ọdun naa, ṣugbọn ti wọn ko ni ri owo oṣu wọn gba, bẹẹ lọpọ si maa padanu iṣẹ wọn, tawọn kan si maa kọwe fiṣẹ silẹ, lai si ere kan ti wọn maa mu kuro nibi iṣẹ naa.	Ọkùnrin náà ní ọ̀pọ̀ àwọn òṣìṣẹ́ ni yóò kàn máa ṣiṣẹ́ nínú ọdún náà, ṣùgbọ́n tí wọn kò ní rí owó oṣù wọn gbà, bẹ́ẹ̀ lọ̀pọ̀ sì máa pàdánù iṣẹ́ wọn, táwọn kan sì máa kọ̀wé fiṣẹ́ sílẹ̀, láì sí èrè kan tí wọ́n máa mú kúrò níbi iṣẹ́ náà.
Ninu awọn asọtẹlẹ mọkandinlogoji ti Wolii naa fi ranṣẹ si Aṣejere lopin ọsẹ to kọja yii lo ti sọ asọtẹlẹ pe, awọn ọba alaye ilẹ wa meji lo maa papoda, bẹẹ lawọn oloṣelu kan naa maa jẹ Ọlọrun nipe lọdun yii.	Nínú àwọn àsọtẹ́lẹ̀ mọ́kàndínlógójì tí Wòlíì náà fi ránṣẹ́ sí Àṣejèrè lópin ọ̀sẹ̀ tó kọjá yìí ló ti sọ àsọtẹ́lẹ̀ pé, àwọn ọba alayé ilẹ̀ wa méjì ló máa pàpòdà, bẹ́ẹ̀ làwọn olóṣèlú kan náà máa jẹ́ Ọlọ́run nípè lọ́dún yìí.
Wolii Fabiyii ni, nigba ti arun Korona bẹ silẹ nilẹ China ko sẹni to gbagbọ pe ọṣẹ ti arun naa maa ṣe maa to ohun to n ṣe lọwọ yii, ṣugbọn iṣẹlẹ yii wa ninu ohun ti wolii naa sọ pe yoo ṣẹlẹ lọdun to kọja.	Wòlíì Fábíyìí ní, nígbà tí àrùn Kòrónà bẹ́ sílẹ̀ nílẹ̀ China kò sẹ́ni tó gbàgbọ́ pé ọṣẹ́ tí àrùn náà máa ṣe máa tó ohun tó ń ṣe lọ́wọ́ yìí, ṣùgbọ́n ìṣẹ̀lẹ̀ yìí wà nínú ohun tí wòlìí náà sọ pé yóò ṣẹlẹ̀ lọ́dún tó kọjá.
Ṣugbọn, arihinrọhun naa sọ pe bo tiẹ jẹ pe ọpọ ayọ, alaafia, ati ibukun rẹpẹtẹ ni yoo ṣẹlẹ lọdun yii, ti awọn eeyan yoo si lanfaani ibukun lati ọdọ Ọlọrun wa, sibẹ, ọpọ ogun lo wa nilẹ fawọn eeyan lati ja, nitori awọn eeyan yoo maa pa ara wọn, ọpọ ẹmi ni yoo si tun ṣofo paapaa.	Ṣùgbọ́n, aríhìnrọ́hùn náà sọ pé bó tiẹ̀ jẹ́ pé ọ̀pọ̀ ayọ̀, àlàáfíà, àti ìbùkún rẹpẹtẹ ni yóò ṣẹlẹ̀ lọ́dún yìí, tí àwọn èèyàn yóò sì láǹfààní ìbùkún láti ọ̀dọ̀ Ọlọ́run wá, síbẹ̀, ọ̀pọ̀ ogun ló wà nílẹ̀ fáwọn èèyàn láti jà, nítorí àwọn èèyàn yóò máa pa ara wọn, ọ̀pọ̀ ẹ̀mi ni yóó sì tún ṣòfò pàápàá.
Ẹ maa ka ẹkunrẹrẹ asọtẹlẹ yii ninu iwe iroyin Aṣejere to n bọ lọna.	Ẹ máa ka ẹ̀kúnrẹ́rẹ́ àsọtẹ́lẹ̀ yìí nínú iwé ìròyìn Àṣejèrè tó ń bọ̀ lọ́nà.
Bi wọn ba ni ọmọlẹyin Dapọ Abiọdun ni mi, bẹẹ ni; idagbasoke Ogun lo so awa mejeeji pọ  Adari Ileegbimọ aṣofin Ogun	Bí wọ́n bá ní ọmọlẹ́yìn Dàpọ̀ Abíọ́dún ni mí, bẹ́ẹ̀ ni; ìdàgbàsókè Ògùn ló so àwa méjéèjì pọ̀ – Adarí Iléègbìmọ̀ aṣòfin Ògùn
Johnson Akinpẹlu Ko digba ti wọn ba ṣẹṣẹ sọ, ki wọn too mọ pe olori ile igbimọ tuntun ti wọn ṣẹṣẹ yan nipinlẹ Ogun, Ọlakunle Taiwo Oluọmọ, jẹ agba ọjẹ ninu ka jokoo ṣofin.	Johnson Akínpẹ̀lú Kò dìgbà tí wọ́n bá ṣẹ̀ṣẹ̀ sọ, kí wọ́n tóó mọ̀ pé olórí ilé ìgbìmọ̀ tuntun tí wọ́n ṣẹ̀ṣẹ̀ yàn nípínlẹ̀ Ògùn, Ọlákúnlé Taiwò Olúọmọ, jẹ́ àgbà ọ̀jẹ̀ nínú ká jókòó ṣòfin.
Ko too depo yii lo ti jẹ ọmọ ile igbimọ aṣofin to ṣoju ẹkun Ifọ kinin ni, bẹẹ naa lo tun ti jẹ igbakeji olori ile igbimọ aṣofin, ko too di pe awọn ọmọ ile igbimọ aṣofin ẹlẹẹẹkẹsan-an wa sọ pe oun ni ko jẹ olori wọn, nitori awọn iriri to ti ni; ko fi wa dari wọn.	Kó tóó dépò yìí ló ti jẹ́ ọmọ ilé ìgbìmọ̀ aṣòfin tó ṣojú ẹkùn Ifọ̀ kínín ni, bẹ́ẹ̀ náà ló tún ti jẹ́ igbákejì olórí ilé ìgbìmọ̀ aṣòfin, kó tóó di pé àwọn ọmọ ilé ìgbìmọ̀ aṣòfin ẹlẹ́ẹ̀ẹ̀kẹsàn-án wá sọ pé òun ni kó jẹ olóri wọn, nítorí àwọn ìrírí tó ti ní; kó fi wá darí wọn.
Sibẹ naa, Ifọ kin-in-ni to waa ṣoju fun naa lo ṣi wa.	Síbẹ̀ náà, Ifọ̀ kìn-ín-ní tó wáá ṣojú fún náà ló ṣì wà.
Laipẹ yii ni ọkunrin naa gba AṢEJERE lalejo ni ọfiisi ẹ, nibi to ti fọrọ jomitoro ọrọ pẹlu wọn, lori awọn igbesẹ ti wọn ti gbe lẹnu igba ti wọn ti bẹrẹ, atawọn nnkan mi-in to ni i ṣe pẹlu iriri ẹ nidii oṣelu.	Láìpẹ́ yìí ni ọkùnrin náà gba ÀṢEJÈRÈ lálejò ní ọ́fíísì ẹ̀, níbi tó ti fọ̀rọ̀ jomitoro ọ̀rọ̀ pẹ̀lú wọn, lórí àwọn ìgbésẹ̀ tí wọ́n ti gbé lẹ́nu ìgbà tí wọ́n ti bẹ̀rẹ̀, àtàwọn nǹkan mí-ìn tó ní í ṣe pẹ̀lú ìrírí ẹ̀ nídìí òṣèlú.
Bi ifọrọwerọ naa ṣe lọ niyi.	Bí ìfọ̀rọ̀wérọ̀ náà ṣe lọ nìyí.
AṢEJERE: Gẹgẹ bi olori ile igbimọ aṣofin nipinlẹ Ogun, njẹ ẹ tiẹ le sọ fun wa nibi tẹẹ ba iṣẹ de?	ÀṢEJÈRÈ: Gẹ́gẹ́ bí olórí ilé ìgbìmọ̀ aṣòfìn nípínlẹ̀ Ògùn, ǹjẹ́ ẹ tiẹ̀ le sọ fún wa níbi tẹ́ẹ bá iṣẹ́ dé?
OLUỌMỌ: Ẹn, a n ba iṣẹ naa lọ, nitori iṣẹ taa ti n ṣe bọ latẹyin wa tẹlẹtẹlẹ ni.	OLÚỌMỌ: Ẹn, à ń bá iṣẹ́ náà lọ, nítorí iṣẹ́ táa ti ń ṣe bọ̀ látẹ̀yìn wá tẹ́lẹ̀tẹ́lẹ̀ ni.
Ohun ti a n gbiyanju bayii lati ṣe ni pe ki ile jokoo daadaa, ki a si yan awọn igbimọ ti yoo maa mojuto ileeṣẹ igbimọ aṣofin.	Ohun tí a ń gbìyànjú báyìí láti ṣe ni pé kí ilé jókòó dáadáa, kí a sì yan àwọn ìgbìmọ̀ tí yóò máa mójútó iléeṣẹ́ ìgbìmọ̀ aṣòfin.
A ti yan awọn igbimọ kọọkan ti ofin gba wa laaye lati yan fun ẹka ijọba kọọkan bii ẹkọ, iwosan, ile igbigbe ati iṣe ode, a ti yan awọn igbimọ wọn, atawọn ti yoo ṣakoso wọn.	A ti yan àwọn ìgbìmọ̀ kọ̀ọ̀kan tí òfin gbà wá láàyè láti yàn fún ẹ̀ka ìjọba kọ̀ọ̀kan bíi ẹ̀kọ́, ìwòsàn, ilé igbígbé àti iṣé òde, a ti yan àwọn ìgbìmọ̀ wọn, àtàwọn tí yóò ṣàkóso wọn.
AṢEJERE: Iṣẹ wo gan-an lawọn ọmọ ile igbimọ aṣofin ti wọn ṣoju awọn agbegbe wọn ṣe?	ÀṢEJÈRÈ: Iṣẹ́ wo gan-an làwọn ọmọ ilé ìgbìmọ̀ aṣòfin tí wọ́n ṣojú àwọn agbègbè wọn ṣe?
OLUỌMỌ: Iṣẹ mẹta lawọn ọmọ ile igbimọ aṣofin n ṣe.	OLÚỌMỌ: Iṣẹ́ mẹ́ta làwọn ọmọ ilé ìgbìmọ̀ aṣòfin ń ṣe.
Akọkọ ni pe lati sọ abadofin lori eto iṣuna ijọba, awọn apaṣẹ a gbe iṣuna wọn wa, ile igbimọ aṣofin lo maa buwo lu u.	Àkọ́kọ́ ni pé láti sọ àbádòfin lórí ètò ìṣúná ìjọba, àwọn apàṣẹ á gbé ìṣúná wọn wá, ilé ìgbìmọ̀ aṣòfin ló máa buwó lù ú.
Iṣẹ keji ni pe ki a ṣofin to wulo fun araalu, bii ofin ẹ-ma-dalẹ-si-gọta, ẹ ma rin lakooko ti ko tọ, ẹ ma jagun gbalẹ onilẹ, bi ẹ ba ṣe e awọn ijiya to tọ si yin ni eleyii.	Iṣẹ́ kejì ni pé kí a ṣòfin tó wúlò fún aráàlú, bíi òfin ẹ-má-dalẹ̀-sí-gọ́tà, ẹ má rìn lákòókò tí kò tọ́, ẹ má jagun gbalẹ̀ onílẹ̀, bí ẹ bá ṣe é àwọn ìjìyà tó tọ́ si yín ni eléyìí.
Iṣẹ kẹta ni lati ri i pe awọn ẹka ijọba n ṣe ojuuṣe wọn, bo ti tọ ati bo ti yẹ, fun apẹẹrẹ ti a ba sọ pe ẹ lọ na ẹgbẹrun marun-un lori nnkankan lọdun kan, a o kan le jokoo lasan ka maa wo boya ẹ na tabi ẹ ko na an.	Iṣẹ́ kẹta ni láti rí i pé àwọn ẹ̀ka ìjọba ń ṣe ojúúṣe wọn, bó ti tọ́ àti bó ti yẹ, fún àpẹẹrẹ tí a bá sọ pé ẹ lọ ná ẹgbẹ̀rún márùn-ún lórí nǹkankan lọ́dún kan, a ò kàn le jókòó lásán ká máa wò bóyá ẹ na tàbí ẹ kò ná an.
Ẹtọọ wa ni lati mojuto awọn nnkan yẹn boya ohun tẹ ẹ gbowo fun, ẹ ṣe e tabi ẹ ko ṣe e.	Ẹ̀tọ́ọ wa ni láti mójútó àwọn nǹkan yẹn bóyá ohun tẹ́ ẹ gbowó fún, ẹ ṣé é tàbí ẹ kò ṣe é.
Lati mọ boya ẹ mu ofin ṣe.	Láti mọ̀ bóyá ẹ mú òfin ṣe.
Tiwa ni lati ṣofin; tiwọn (gomina atawọn oṣiṣẹ ẹ) ni lati mu ofin naa ṣẹ.	Tiwa ni láti ṣòfin; tiwọn (gómìnà àtàwọn òṣìṣẹ́ ẹ̀) ni láti mú òfin náà ṣẹ.
Ọna mẹta tiṣẹ wa pin si niyẹn.	Ọ̀nà mẹ́ta tíṣẹ́ wa pín sí nìyẹn.
AṢEJERE: Awọn ọmọ ile igbimọ aṣofin ti wọn kogba sile, ti ẹyin naa jẹ ọkan ninu wọn, awọn araalu ni ọpọ iṣẹ akanṣe to yẹ ki wọn ṣe sagbegbe wọn lo jẹ ileri asan, njẹ bẹẹ kọ lawọn to ṣẹṣẹ wọle yii naa yoo tun rawọ le?	ÀṢEJÈRÈ: Àwọn ọmọ ilé ìgbìmọ̀ aṣòfin tí wọn kògbà sílé, tí ẹ̀yin náà jẹ́ ọ̀kan nínú wọn, àwọn aráàlú ní ọ̀pọ̀ iṣẹ́ àkànṣe tó yẹ kí wọ́n ṣe ságbègbè wọn ló jẹ́ ìlérì asán, ǹjẹ́ bẹ́ẹ̀ kọ́ làwọn tó ṣẹ̀ṣẹ wọlé yìí náà yóò tún rawọ́ lé?
OLUOMO: Ọna meji lo pin sin o, awọn ileri kan wa, ọwọ ẹka apaṣẹ wa lo ti wa, ti wọn maa sọ pe awọn fẹẹ ṣegba, awọn fẹẹ ṣawo, awọn nnkan ti wọn fẹẹ ṣe yẹn, o wa lọwọ bi owo ba ṣe wa lọwọ ijọba to.	OLÚOMO: Ọ̀nà méjì ló pín sín o, àwọn ìlérí kan wà, ọwọ́ ẹ̀ka apàṣẹ wa ló ti wá, tí wọ́n máa sọ pé àwọn fẹ́ẹ́ ṣegbá, àwọn fẹ́ẹ́ ṣàwo, àwọn nǹkan tí wọ́n fẹ́ẹ́ ṣe yẹn, ó wà lọ́wọ́ bí owó bá ṣe wà lọ́wọ́ ìjọba tó.
Ṣugbọn eyi to jẹ tawọn aṣofin; iyẹn la n pe ni constituency project, iṣẹ akanṣe lawọn agbegbe wa, bi wọn ba fun awọn ọmọ ile igbimọ aṣofin lowo, awọn naa yoo ri i lawọn agbegbe wọn, ibi to yẹ ki wọn ṣe nnkan si, yala omi mimu, ile iwosan, ina tabi awọn nnkan mi-in.	Ṣùgbọ́n èyí tó jẹ́ tàwọn aṣòfin; ìyẹn là ń pè ní constituency project, iṣẹ́ àkànṣe láwọn agbègbè wa, bí wọ́n bá fún àwọn ọmọ ilé ìgbìmọ̀ aṣòfin lówó, àwọn náà yóò rí i láwọn agbègbè wọn, ibi tó yẹ kí wọ́n ṣe nǹkan sí, yálà omi mímu, ilé ìwòsàn, iná tàbí àwọn nǹkan mì-ín.
Ki i ṣe pe wọn maa kowo yẹn le wọn lọwọ, wọn yoo kan sọ pe a fun yin niye bayii o, fun iṣẹ akanṣe agbegbe wa, awa lawa maa mọ nnkan ta maa fi ṣe lawọn agbegbe ta a ti wa.	Kì í ṣe pé wọ́n máa kówó yẹn lé wọn lọ́wọ́, wọn yóò kàn sọ pé a fún yín níye báyìí o, fún iṣẹ́ àkànṣe agbègbè wa, àwa làwá máa mọ nǹkan ta máa fi ṣe láwọn agbègbè tá a ti wá.
Ta o gbe fun awọn agbaṣẹṣe.	Ta ó gbé fún àwọn agbaṣẹ́ṣe.
AṢEJERE: Ọkan lara awọn to n gbogun ti awọn ajagungbalẹ niyin latigba tẹẹ ti wa nileegbimọ aṣofin, ni bayii tẹẹ ti di olori awọn aṣofin lOgun, ofin wo lẹ n ṣe lati jẹ ki wọn dohun igbagbe nipinlẹ yii?	ÀṢEJÈRÈ: Ọ̀kan lára àwọn tó ń gbógun ti àwọn ajagungbalẹ̀ niyín látìgbà tẹ́ẹ ti wà níléègbìmọ̀ aṣòfin, ní báyìí tẹ́ẹ ti di olórí àwọn aṣòfin l’Ógùn, òfin wo lẹ ń ṣe láti jẹ́ kí wọ́n dohun ìgbàgbé nípínlẹ̀ yìí?
OLUỌMỌ: Ofin ti wa to tako awọn ajagungbalẹ lOgun, ofin yẹn pọ daadaa to wa nilẹ pe ẹnikẹni to ba jagun-gbalẹ; ijiya to tọ si i, o ti wa ninu abadofin.	OLÚỌMỌ: Òfin ti wà tó tako àwọn ajagungbalẹ̀ l’Ógùn, òfin yẹn pọ̀ dáadáa tó wà nílẹ̀ pé ẹnikẹ́ni tó bá jagun-gbalẹ̀; ìjìyà tó tọ́ sí i, ó ti wà nínú àbádòfin.
Koda, ofin yẹn tiẹ wa mulẹ debi pe keeyan tiẹ sọ pe wọn ko ile le lori, o wa lọ sileẹjọ tan, wọn wa da o lare pe iwo lo nilẹ, o lawọn eto kan too gbọdọ tẹle lati gba ilẹ naa pada, eeyan o kan le tori pe o ti gba idajọ, ko wa lọ ṣe iṣekuṣe lori ilẹ, onitọhun ko le ko awọn janduku lọ sibẹ lati gba a, ofin yẹn ti wa tipẹ.	Kódà, òfin yẹn tiẹ̀ wá múlẹ̀ débi pé kéèyàn tiẹ̀ sọ pé wọ́n kó ilè le lórí, ó wá lọ síléẹjọ́ tán, wọn wá dá o láre pé ìwo lo nilẹ̀, o láwọn ètó kan tóo gbọ́dọ̀ tẹ̀lé láti gba ilẹ̀ náà padà, èèyàn ò kàn lè torí pé o ti gba ìdájọ́, kó wá lọ ṣe ìṣekúṣe lórí ilẹ̀, onítọ̀hún kò le kó àwọn jàǹdùkú lọ síbẹ̀ láti gbà á, òfin yẹn ti wà tipẹ́.
AṢEJERE: Nileegbimọ aṣofin ipinlẹ Ogun akoko yii, ẹgbẹ oṣelu mẹrin lo ni aṣoju nibẹ, APC, APM, PDP ati ADC, bawo lẹ ṣe n ṣe e, ti ko si ẹlẹyamẹya oṣelu nibẹ?	ÀṢEJÈRÈ: Níléègbìmọ̀ aṣòfin ìpínlẹ̀ Ògùn àkókò yíí, ẹgbẹ́ òṣèlú mẹ́rin ló ní aṣojú níbẹ̀, APC, APM, PDP ati ADC, báwo lẹ ṣe ń ṣe é, tí kò sí ẹlẹ́yàmẹ̀yà òṣèlú níbẹ̀?
OLUỌMỌ: Gbogbo wa la ti gba lati jọ ṣiṣẹ pọ fun ilọsiwaju ipinlẹ Ogun, nitori pe ẹgbẹ le maa dọgba ṣugbọn ọmọ ipinlẹ Ogun ni gbogbo wa, ko sẹni ti ki i ṣe ọmọ ipinlẹ naa ninu wa, awọn taa wa ṣiṣẹ fun ọmọ ipinlẹ naa ni wa.	OLÚỌMỌ: Gbogbo wa la ti gbà láti jọ ṣiṣẹ́ pọ̀ fún ìlọsíwájú ìpínlẹ̀ Ògùn, nítorí pé ẹgbẹ́ le máà dọ́gba ṣùgbọ́n ọmọ ìpínlẹ̀ Ògùn ni gbogbo wa, kò sẹ́ni tí kì í ṣe ọmọ ìpínlẹ̀ náà nínú wa, àwọn taa wá ṣiṣẹ́ fún ọmọ ìpínlẹ̀ náà ni wá.
Ohun taa n wa sọ ni pe ẹgbẹ oṣelu dabi ọkọ, ti onikaluku wa n wọ lọ sibi taa n lọ, gbogbo wa gbagbọ pe ẹgbẹ oṣelu niyẹn, bi a ba ti wa dele igbimọ aṣofin, a ti di ọkan ṣoṣo.	Ohun taa ń wá sọ ni pé ẹgbẹ́ òṣèlú dàbí ọkọ̀, tí oníkálùkù wa ń wọ̀ lọ síbi taa ń lọ, gbogbo wa gbàgbọ́ pé ẹgbẹ́ òṣèlú nìyẹn, bí a bá ti wá délé ìgbìmọ̀ aṣòfin, a ti di ọ̀kan ṣoṣo.
AṢEJERE: Njẹ ẹ le sọ fun wa lẹnu igba tẹẹ ti depo oṣelu yii, ki lawọn iriri yin?	ÀṢEJÈRÈ: Ǹjẹ́ ẹ le sọ fún wa lẹ́nu ìgbà tẹẹ ti dépò òṣèlú yìí, kí làwọn ìrírí yín?
OLUỌMỌ: Iriri mi nidii oṣelu ni pe o nilo ifarada, afọkanran, lẹyin naa o tun ni i ṣe pẹlu ati ṣiṣẹ daadaa fawọn araalu wa.	OLÚỌMỌ: Ìrírí mi nídìí òṣèlú ni pé o nílò ìfaradà, àfọkànrán, lẹ́yìn náà o tún ní í ṣe pẹ̀lú àti ṣiṣẹ́ dáadáa fáwọn aráàlú wa.
Ki a ba le jẹ oore ọfẹ ati maa gbadura lẹnu wọn nigba gbogbo.	Kí á ba lè jẹ oore ọ̀fẹ́ àti máa gbàdúrà lẹ́nu wọn nígbà gbogbo.
AṢEJERE: Awọn kan tiẹ sọ pe ọmọlẹyin Dapọ Abiọdun ni yin, nitori ẹ le ṣe depo?	̀AṢEJÈRÈ: Àwọn kan tiẹ̀ sọ pé ọmọlẹ́yìn Dàpọ̀ Abíọ́dún ni yín, nítorí ẹ̀ le ṣe dépò?
OLUỌMỌ: Dajudaju lakooko ti mo wa yii, bẹẹ ni, idi ni pe ninu ẹgbẹ oṣelu APC ti mo n ṣe Abiọdun ni ọga wa nipinlẹ Ogun ti ofin ẹgbẹ si tun fidii ẹ mulẹ pe Gomina ni aṣaaju ẹgbẹ, ti wọn ba sọ bẹẹ, wọn ko jẹbi.	OLÚỌMỌ: Dájúdájú lákòókò tí mo wà yìí, bẹ́ẹ̀ ni, ìdí ni pé nínú ẹgbẹ́ òṣèlù APC tí mo ń ṣe Abíọ́dún ni ọ̀gá wa nípínlẹ̀ Òg̀un tí òfin ẹgbẹ́ sì tún fìdíi ẹ̀ múlẹ̀ pé Gómìnà ni aṣáájú ẹgbẹ́, tí wọ́n bá sọ bẹ́ẹ̀, wọn kò jẹ̀bi.
AṢEJERE: Ṣe ki i ṣe pe ọna ati mu ori yin mọ abẹ niyẹn?	ÀṢEJÈRÈ: Ṣé kì í ṣe pé ọ̀nà àti mú orí yín mọ́ abẹ́ nìyẹn?
OLUỌMỌ: Rara o, ko ri bẹẹ, gbogbo nnkan tawa n ṣe nile igbimọ aṣofin nibi, lo ni i ṣe pẹlu ofin taa n tẹle, laika ẹlẹyamẹya si.	OLÚỌMỌ: Rárá o, kò rí bẹ́ẹ̀, gbogbo nǹkan táwa ń ṣe nílé ìgbìmọ̀ aṣòfin níbí, ló ní í ṣe pẹ̀lú òfin táa ń tẹ̀lé, láìka ẹlẹ́yàmẹ̀yà sí.
AṢEJERE: Njẹ ẹ le sọ fun wa ohun to da wahala silẹ laarin ẹyin ati gomina tẹlẹ, pẹlu bi ẹ ṣe sun mọ ara yin to nigba naa?	ÀṢEJÈRÈ: Ǹjẹ́ ẹ lè sọ fún wa ohun tó dá wàhálà sílẹ̀ láàrín ẹ̀yin àti gómìnà tẹ́lẹ̀, pẹ̀lú bí ẹ ṣe sún mọ́ ara yín tó nígbà náà?
OLUỌMỌ: Emi ati ẹ ko nija o, iyatọ to kan wa laarin wa ni pe mo pinnu lati duro ninu ẹgbẹ oṣelu APC, awọn ko si fẹ kemi gba tikẹẹti labẹ APC nibi tawọn ti gba tiwọn.	OLÚỌMỌ: Èmi àti ẹ̀ kò níjà o, ìyàtọ̀ tó kàn wà láàrín wa ni pé mo pinnu láti dúró nínú ẹgbẹ́ òṣèlù APC, àwọn kò sì fẹ́ kémi gba tíkẹ́ẹ̀tì lábẹ́ APC níbi táwọn ti gba tiwọn.
Wọn nigbagbọ pe ẹlomi-in lo maa ṣe nnkan yẹn, temi ko si gba, ti mo ni APC ni mo maa duro si, lẹyin yẹn, emi o ri nnkankan to fa ija.	Wọ́n nígbàgbọ́ pé ẹlòmí-ìn ló máa ṣe nǹkan yẹn, témi kò sì gbà, tí mo ní APC ni mo máa dúró sí, lẹ́yìn yẹn, èmi ò rí nǹkankan tó fa ìjà.
AṢEJERE: Pẹlu nnkan ti wọn foju yin ri ni Ifọ nigba naa, njẹ ẹ tiẹ ni i lero pe ẹ o jawe olubori?	ÀṢEJÈRÈ: Pẹ̀lú nǹkan tí wọ́n fojú yín rí ní Ifọ̀ nígbà náà, ǹjẹ́ ẹ tiẹ̀ ní i lérò pé ẹ ó jáwé olúborí?
OLUỌMỌ: Gẹgẹ bi mo ṣe sọ, beeyan ba ṣe fun ile, a rọwọ mu, emi nigbagbọ pe mo gbiyanju temi fawọn eeyan mi ati pe asọyepọ wa laarin emi ati wọn.	OLÚỌMỌ: Gẹ́gẹ́ bí mo ṣe sọ, béèyàn bá ṣe fún ilé, á rọ́wọ́ mú, èmí nígbágbọ́ pé mo gbìyànjú tèmi fáwọn èèyàn mi àti pé àsọyépọ̀ wà láàrin èmi àti wọn.
Awọn lo ṣeleri fun mi pe igbakigba ti mo ba gbe apoti, awọn yoo tẹle mi, awọn naa lo sọ fun mi nigba naa pe ki n ma daa ẹnikẹni lohun, ki n ma fẹgbẹ silẹ.	Àwọn ló ṣèlérí fún mi pé ìgbàkigbà tí mo bá gbé àpótí, àwọn yóò tẹ̀lé mi, àwọn náà ló sọ fún mi nígbà náà pé kí n má dàá ẹnikẹ́ni lóhùn, kì n má fẹgbẹ́ sílẹ̀.
Nigba tawọn araalu ba ti ni ki n maa lọ, ko sẹni to le da mi duro ati pe Ọlọrun nikan lọga gbogbo wa.	Nígbà táwọn aráàlú bá ti ní kí n máa lọ, kò sẹ́ni tó le dá mi dúró àti pé Ọlọ́run nìkan lọ̀gá gbogbo wa.
AṢEJERE: Igbesẹ wo nile igbimọ aṣofin n gbe lori awọn ajinigbe ati iwa ọdaran gbogbo?	ÀṢEJÈRÈ: Ìgbésẹ̀ wo nilé ìgbìmọ̀ aṣòfin ń gbé lórí àwọn ajínigbé àti ìwà ọ̀daràn gbogbo?
OLUỌMỌ: A ti ni iwe abadofin to ti wa tẹlẹ to da lori iwa ajinigbe, ẹlẹgbẹ okunkun ati iwa ọdaran lawujọ tabi ẹni to ba gba ile onile kijọba lo ofin yẹn bo ti tọ ati bo ti yẹ.	OLÚỌMỌ: A ti ní ìwé àbádòfin tó ti wà tẹ́lẹ̀ tó dá lórí ìwà ajínigbé, ẹlẹ́gbẹ́ òkùnkùn àti ìwà ọ̀daràn láwùjọ tàbí ẹni tó bá gba ilé onílé kíjọba lo òfin yẹn bó ti tọ́ àti bó ti yẹ.
Ofin naa ti n lọ lọwọ, ẹni ti wọn ba mu, ki wọn gbe e lọ sile-ẹjọ, ki wọn si da sẹria to yẹ fun un.	Òfin náà ti ń lọ lọ́wọ́, ẹni tí wọ́n bá mú, kí wọ́n gbé e lọ sílé-ẹjọ́, kí wọ́n sì da sẹ̀ríà tó yẹ fún un.
AṢEJERE: Ṣe bi Gomina Dapọ Abiọdun, ko ṣe ti i forukọ awọn kọmiṣanna ẹ ranṣẹ, sile igbimọ aṣofin fun ayẹwo, ko ti i maa mu ifasẹyin ba eto iṣejọba?	ÀṢEJÈRÈ: Ṣe bí Gómìnà Dàpọ̀ Abíọ́dún, kò ṣe tí ì forúkọ àwọn kọmíṣánnà ẹ̀ ránṣẹ́, sílé ìgbìmọ̀ aṣòfin fún àyẹ̀wò, kò tí ì máa mú ìfàsẹ́yìn bá ètò ìṣèjọba?
OLUỌMỌ: Ko fa ifasẹyin nitori ati fun un laṣẹ lati yan oludamọran ogun, lati maa ba gomina ṣiṣẹ ṣaaju yiyan awọn alaboojuto ẹ yii.	OLÚỌMỌ: Kò fa ìfàsẹ́yìn nítorí ati fún un láṣẹ láti yan olùdámọ̀ràn ogún, láti máa bá gómìnà ṣiṣẹ́ ṣáájú yíyan àwọn alábòójútó ẹ̀ yìí.
AṢEJERE: Nipa awọn alaga ijọba ibilẹ to ko agidi bori pe awọn lọ sileẹjọ, kin ni yoo jẹ atubọtan wọn?	ÀṢEJÈRÈ: Nípa àwọn alága ìjọba ìbílẹ̀ tó kó agí́dí́ borí pé àwọn lọ síléẹjọ́, kín ni yóò jẹ́ àtubọ̀tán wọn?
OLUỌMỌ: Ko si wahala, ile igbimọ aṣofin n ṣe agbeyẹwo ọrọ wọn lọwọ, bi ofin orilẹ-ede Nigeria ti sọ, ko si ile ẹjọ to le diwa lọwọ lati ṣe iṣẹ tiwa bi ofin ti la a kalẹ.	OLÚỌMỌ: Kò sí wàhálà, ilé ìgbìmọ̀ aṣòfin ń ṣe àgbéyẹ̀wò ọ̀rọ̀ wọn lọ́wọ́, bí òfin orílẹ̀-èdè Nigeria ti sọ, kò sí ilé ẹjọ́ tó le díwa lọ́wọ́ láti ṣe iṣẹ́ tiwa bí òfin ti là á kalẹ̀.
AṢEJERE: Pẹlu awọn nnkan toju yin ti fi winna ninu oṣelu yii, n jẹ ẹ ti figba kan kabamọ ri.	ÀṢEJÈRÈ: Pẹ̀lú àwọn nǹkan tójú yín ti fi winná nínú òṣèlú yìí, ǹ jẹ́ ẹ ti fìgbà kan kábámọ̀ rí.
OLUỌMỌ: Emi o ki i kabamọ bi ko ṣe pe mo tun maa n fi kẹkọọ latinu ẹ ni, gẹgẹ bi ẹnikan ṣe wi pe oun ki i kabamọ nnkan toun ba n ṣe, mo maa n kẹkọọ ni.	OLÚỌMỌ: Èmi ò kì í kábámọ̀ bí kò ṣe pé mo tún máa ń fi kẹ́kọ̀ọ́ látinú ẹ̀ ni, gẹ́gẹ́ bí ẹnìkan ṣe wí pé òun kì í kábámọ̀ nǹkan tóun bá ń ṣe, mo máa ń kẹ́kọ̀ọ́ ni.
Ẹ wo owo tabua tawọn gomina-atijọ ṣi n gba lọdọọdun	Ẹ wo owó tabua táwọn gómìnà-àtijọ́ ṣì ń gbà lọ́dọọdún
* Bẹẹ ogunlọgọ awọn oṣiṣẹ-fẹyinti ni ko ti i gbowo tiwọn	* Bẹ́ẹ̀ ogunlọ́gọ̀ àwọn òṣìṣẹ́-fẹ̀yìntì ni kò tí ì gbowó tiwọn
Sinmisọla Ajadi	Sinmisọ́lá Àjàdí
Oru ọjọ Aje, Mọnde to kọja yii lawọn adari awọn oṣiṣẹ ilẹ wa fagile iyanṣelodi ti wọn ti kede pe yoo bẹrẹ lọjọ naa, wọn lawọn sun un siwaju.	Òru ọjọ́ Ajé, Mọ́ńdè tó kọjá yìí làwọn adarí àwọn òṣìṣẹ́ ilẹ̀ wa fagilé ìyanṣélódì tí wọ́n ti kéde pé yóò bẹ̀rẹ̀ lọ́jọ́ náà, wọ́n láwọn sún un síwájú.
Ohun ti wọn n ja fun ni afikun owo ina mọna-mọna ati bẹntiroolu.	Ohun tí wọ́n ń jà fún ni àfikún owó iná mọ̀nà-mọ́ná àti bẹntiróòlù.
Wọn ni ara n ni awọn araalu.	Wọ́n ní ara ń ni àwọn aráàlú.
Bẹẹ si nijọba n sọ pe ko si owo lapo awọn, ohun to ku ni ki awọn yọwọ lọrọ sọbsidi tawọn n san lori owo epo ati owo ina tawọn araalu n lo.	Bẹ́ẹ̀ sì nìjọba ń sọ pé kò sí owó lápò àwọn, ohun tó kù ni kí àwọn yọwọ́ lọ́rọ̀ sọbsidi táwọn ń san lórí owó epo àti owó iná táwọn aráàlú ń lò.
Ko sẹni to gbọ ohun tijọba sọ yii ti wọn gba a wọle rara.	Kò sẹ́ni tó gbọ́ ohun tíjọba sọ yìí tí wọ́n gbà á wọlé rárá.
Ọpọ awọn eeyan ni wọn n sọ pe bi ẹni i sọ isọkusọ nijọba n sọ, wọn ni ọpọ nnkan nijọba le ṣe la i ni awọn araalu lara rara, lara rẹ ni owo buruku tawọn oloṣelu to wa nileegbimọ aṣofin n pin mọra wọn lọwọ, ati owo ti awọn gomina-atijọ pẹlu awọn igbakeji wọn naa n gba lọdọọdun.	Ọ̀pọ̀ àwọn èèyàn ni wọ́n ń sọ pé bí ẹni í sọ ìsọkúsọ nìjọba ń sọ, wọ́n ní ọ̀pọ̀ nǹkan nìjọba le ṣe lá ì ní àwọn aráàlú lára rárá, lára rẹ̀ ni owó burúkú táwọn olóṣèlú tó wà níléègbìmọ̀ aṣòfin ń pín mọ́ra wọn lọ́wọ́, àti owó tí àwọn gómìnà-àtijọ́ pẹ̀lú àwọn igbákejì wọn náà ń gbà lọ́dọọdún.
Bi a ba ni ka wo owo tawọn gomina atijo yii ati igbakeji wọn nikan n gba lọdọọdun, kii ṣe kekere.	Bí a bá ní ká wo owó táwọn gómìnà àtijó yìí àti igbákejì wọn nìkan ń gbà lọ́dọọdún, kìí ṣe kékeré.
Iwadii Aṣejere fihan pe, pẹlu bi nnkan ṣe le to lọdun yii, owo tiye rẹ le ni Ọgọrun-un miliọnu naira ni wọn fi ra mọto ọṣara bọginni mẹta fun igbakeji gomina atijọ kan nilẹ Yoruba yii, bẹẹ gbese ti ijọba ipinlẹ naa ṣi n rọ san lọwọ kii ṣe kekere rara.	Ìwádìí Àṣejèrè fihàn pé, pẹ̀lú bí nǹkan ṣe le tó lọ́dún yìí, owó tíye rẹ̀ lé ní Ọgọ́rùn-ún mílíọ́nù náírà ni wọ́n fi ra mọ́tò ọ̀ṣàrà bọ̀gìnnì mẹ́ta fún igbákejì gómìnà àtijọ́ kan nílẹ̀ Yorùbá yìí, bẹ́ẹ̀ gbèsè tí ìjọba ìpínlẹ̀ náà ṣì ń rọ́ san lọ́wọ́ kìí ṣe kékeré rárá.
Bakan naa niwadii wa fi han pe owo ti wọn fi ra mọto mẹta fun igbakeji gomina ana yii le nikan tun ileewosan alabọọde to wa nijọba ibilẹ marun-un ṣe, ṣugbọn o tẹ awọn gomina lọrun lati nawo lori awọn gomina atijọ, nitori wọn gba pe awọn naa maa to o di gomina atijọ, wọn si fẹ ki gomina to wa lori ipo ṣeru ẹ fawọn naa.	Bákan náà nìwádìí wá fi hàn pé owó tí wọ́n fi ra mọ́tò mẹ́ta fún igbákejì gómìnà àná yìí le nìkan tún iléèwòsàn alábọ́ọ́dé tó wà níjọba ìbílẹ̀ márùn-ún ṣe, ṣùgbọ́n ó tẹ́ àwọn gómìnà lọ́rùn láti náwó lórí àwọn gómìnà àtijọ́, nítorí wọ́n gbà pé àwọn náà máa tó ó di gómìnà àtijọ́, wọ́n sì fẹ́ kí gómìnà tó wà lórí ipò ṣerú ẹ̀ fáwọn náà.
Yatọ si mọto ti wọn ra fun igbakeji gomina ana yii, oriṣii nnkan ni pupọ ninu wọn n jẹ anfaani rẹ lọdọ ijọba, owo kekere kọ si nijọba n na.	Yàtọ̀ sí mọ́tò tí wọ́n rà fún igbákejì gómìnà àná yìí, oríṣìí nǹkan ni púpọ̀ nínú wọn ń jẹ àǹfààní rẹ̀ lọ́dọ̀ ìjọba, owó kékeré kọ́ sì nìjọba ń ná.
Ohun to bani lọkan jẹ ni pe, awọn gomina ko ṣadeede maa fun awọn gomina atijọ lowo o, ofin lo pa a laṣẹ fun wọn lati maa ṣe bẹẹ.	Ohun tó bani lọ́kàn jẹ́ ni pé, àwọn gómìnà kò ṣàdéédé máa fún àwọn gómìnà àtijọ́ lówó o, òfin ló pa á láṣẹ fún wọn láti máa ṣe bẹ́ẹ̀.
Ṣe ẹyin naa kuku mọ pe apo wọn lawọn aṣofin wọn wa nigba ti wọn wa nileejọba, nitori naa o rọrun lati paṣẹ fawọn aṣofin pe ki wọn ṣe ofin to maa tẹ awọn gomina lọrun.	Ṣé ẹ̀yin náà kúkú mọ̀ pé àpò wọn làwọn aṣòfin wọ́n wà nígbà tí wọ́n wà nílééjọba, nítorí náà ó rọrùn láti pàṣẹ fáwọn aṣòfin pé kí wọ́n ṣe òfin tó máa tẹ́ àwọn gómìnà lọ́rùn.
Lara awọn ipinle ti ofin ọhun si ti mulẹ ni ipinlẹ Eko, Ọyọ, Ọṣun, Edo, Kogi, Kwara, ati Rivers, Delta, Akwa Ibom, Bayelsa, Kano ati Bauchi.	Lára àwọn ìpínlè tí òfin ọ̀hún sì ti múlẹ̀ ní ìpínlẹ̀ Èkó, Ọ̀yọ́, Ọ̀ṣun, Edó, Kogí, Kwárà, ati Rivers, Delta, Akwa Ibom, Bayelsa, Kano àti Bauchi.
Awọn ipinlẹ yooku ti wọn tun ṣe ofin naa ni; Nasarawa, Borno, Gombe, Abia, Katsina, Enugu, Ebonyi, Niger, Jigawa, Sokoto, Anambra ati Yobe.	Àwọn ìpínlẹ̀ yóókù tí wọ́n tún ṣe òfin náà ni; Nasarawa, Borno, Gombe, Abia, Katsina, Enugu, Ebonyi, Niger, Jigawa, Sokoto, Anambra àti Yobe.
Bo tiẹ jẹ pe Zamfara ati Imo naa wa nibẹ tẹlẹ, aipẹ yii lawọn aṣofin ipinlẹ wọn fagile ofin ọhun, nitori naa ko si ohun to jọ bẹẹ mọ lawọn ipinlẹ naa.	Bó tiẹ̀ jẹ́ pé Zamfara àti Imo náà wà níbẹ̀ tẹ́lẹ̀, àìpẹ́ yìí làwọn aṣòfin ìpínlẹ̀ wọn fagilé òfin ọ̀hún, nítorí náà kò sí ohun tó jọ bẹ́ẹ̀ mọ́ láwọn ìpínlẹ̀ náà.
Eyi lo mu kawọn kan maa sọ pe o di dandan ki gbogbo awọn ipinlẹ ti wọn n lo ofin naa fagile e, nitori ọpọ awọn oṣiṣẹ-fẹyinti ti wọn o rowo lasiko ti wọn wa lẹnu iṣẹ ọba ni ko ti i rowo ifẹyinti wọn gba.	Èyí ló mú káwọn kan máa sọ pé ó di dandan kí gbogbo àwọn ìpínlẹ̀ tí wọ́n ń lo òfin náà fagilé e, nítorí ọ̀pọ̀ àwọn òṣìṣẹ́-fẹ̀yìntì tí wọn ò rówó lásìkò tí wọ́n wà lẹ́nu iṣẹ́ ọba ni kò tí ì rówó ìfẹ̀yìntì wọn gbà.
Ọdun mẹta-mẹta lofin yii ni ki wọn maa paarọ mọto awọn gomina atijọ, mọto mẹfa lofin naa si ni ki wọn maa gba.	Ọdún mẹ́ta-mẹ́ta lòfin yìí ní kí wọ́n máa pààrọ̀ mọ́tò àwọn gómìnà àtijọ́, mọ́tò mẹ́fà lòfin náà sì ní kí wọ́n máa gbà.
Bakan naa lofin yii tun ni ki wọn maa gba miliọnu meje naira ataabọ lọdọọdun, pẹlu eto ilera ọfẹ fun wọn ati awọn mọlẹbi wọn.	Bákan náà lòfin yìí tún ní kí wọn máa gba mílíọ́nù méje náírà àtààbọ̀ lọ́dọọdún, pẹ̀lú ètò ìlera ọ̀fẹ́ fún wọn àti àwọn mọ̀lẹ́bí wọn.
Bẹẹ si ni owo ti wọn a fi maa tun ile wọn ṣe naa wa ninu owo ti wọn a maa gba lọdọọdun, iyẹn n lọ si bii miliọnu mẹtalelogun ataabọ naira.	Bẹ́ẹ̀ sì ni owó tí wọ́n á fi máa tún ilé wọn ṣe náà wà nínú owó tí wọ́n á máa gbà lọ́dọọdún, ìyẹn ń lọ́ sí bíi mílíọ̀nù mẹ́tàlélógún àtààbọ̀ náírà.
Ka ma purọ, aye buruku lawọn oloṣelu yii n jẹ mọ awa araalu lara.	Ká má purọ́, ayé burúkú làwọn olóṣèlú yìí ń jẹ mọ́ àwa aráàlú lára.
Nipinlẹ Kwara nikan, ofin ti wọn ṣe silẹ sọ pe, gomina atijọ yoo maa gba owo to le ni miliọnu meji naira, yoo ni oṣiṣẹ marun un, ẹnikọọkan wọn yoo si maa gba owo oṣu.	Nípínlẹ̀ Kwárà nìkan, òfin tí wọ́n ṣe sílẹ̀ sọ pé, gómìnà àtijọ́ yóò máa gbà owó tó lé ní mílíọ̀nù méjì náírà, yóò ní òṣìṣẹ́ márùn ún, ẹnìkọ̀ọ̀kan wọn yóò sì máa gba owó oṣù.
O maa nile ti yoo maa gbe, bẹẹ ni yoo si tun ni ọkọ mẹta pẹlu awọn oṣiṣẹ mẹrin ti yoo maa ṣiṣẹ ninu ile rẹ.	Ó máa nílé tí yóò máa gbé, bẹ́ẹ̀ ni yóó sí tún ní ọkọ̀ mẹ́ta pẹ̀lú àwọn òṣìṣẹ́ mẹ́rin tí yóò máa ṣiṣẹ́ nínú ilé rẹ̀.
Ọtọ lowo itọju, ọtọ lowo awọn ẹlẹṣọ aabo, ọtọ lowo awọn amugbalẹgbẹẹ, ida mẹrin owo to n gba lọdun niyẹn naa yoo maa gba, bẹẹ nijọba gbọdọ maa sanwo atunṣẹ ile ati ọkọ gbogbo ti wọn ti ra fawọn mejeeji; iyẹn gomina atijọ ati igbakeji rẹ naa.	Ọ̀tọ̀ lowó ìtọ́jú, ọ̀tọ̀ lowó àwọn ẹlẹ́ṣọ̀ ààbò, ọ̀tọ̀ lowó àwọn amúgbálẹ́gbẹ̀ẹ́, ìdá mẹ́rin owó tó ń gbà lọ́dún níyẹn náà yóò máa gba, bẹ́ẹ̀ nìjọba gbọ́dọ̀ máa sanwó àtúnṣẹ ilé àti ọkọ̀ gbogbo tí wọ́n ti rà fáwọn méjèèjì; ìyẹn gómìnà àtijọ́ àti igbákejì rẹ̀ náà.
Bo ṣe ri nipinlẹ Eko naa niyẹn, ṣugbọn dipo mọto mẹta ti Kwara n ṣe, mọto mẹfa ni tipinlẹ Eko.	Bó ṣe rí nípínlẹ̀ Èkó náà nìyẹn, ṣùgbọ́n dípò mọ́tò mẹ́ta tí Kwárà ń ṣe, mọ́tò mẹ́fà ni tìpínlẹ̀ Èkó.
Bi a ba ko gbogbo owo yii jọ, o maa ni nnkan ti wọn maa fowo naa ṣe, yatọ si owo ti wọn fi kun ina ati bẹntiroolu.	Bí a bá kó gbogbo owó yìí jọ, ó máa ní nǹkan tí wọ́n máa fowó náà ṣe, yàtọ̀ sí owó tí wọ́n fi kún iná àti bẹntiróòlù.
Ohun tawọn araalu n sọ niyi.	Ohun táwọn aráàlú ń sọ nìyi.
Ẹgbẹ kan ti kii ṣe tijọba ti wọn pe ara wọn ni Centre for Human and Socio-economic Rights(CHSR) ninu oṣu keje ọdun yii ti kọ lẹta sijọba pe ki wọn paṣẹ fun gbogbo awọn ileegbimọ aṣofin ipinlẹ ti wọn ṣe ofin naa pe ki wọn fagile, ṣugbọn titi di akoko yii, ko daju pe awọn gomina to n ṣejọba lọwọ ti i ri ọrọ naa ro rara, bẹẹ naa si ni aṣaaju gbogbo wọn, iyẹn Gomina Kayọde Fayẹmi ko ti i gba ibi kan sọrọ nipa ofin naa.	Ẹgbẹ́ kan tí kìí ṣe tìjọba tí wọ́n pe ara wọn ní Centre for Human and Socio-economic Rights(CHSR) nínú oṣù kejè ọdún yìí ti kọ lẹ́tà síjọba pé kí wọ́n pàṣẹ fún gbogbo àwọn iléégbìmọ̀ aṣòfin ìpínlẹ̀ tí wọ́n ṣe òfin náà ṕe kí wọ́n fagile, ṣùgbọ́n títí di àkókò yìí, kò dájú pé àwọn gómìnà tó ń ṣèjọba lọ́wọ́ tí ì rí ọ̀rọ̀ náà rò rárá, bẹ́ẹ̀ náà sì ni aṣáájú gbogbo wọn, ìyẹn Gómìnà Káyọ̀dé Fáyẹmí kò tí ì gba ibì kan sọ̀rọ̀ nípa òfin náà.
Amọ ṣa, awọn araalu n wo wọn, ọdun 2023 n bọ lọna, ti wọn tun mama bẹbẹ fun ibo wọn, ṣugbọn ko too digba naa nkọ, njẹ owo buruku tawọn oloṣelu n gba yii ko ni koba ọrọ aje Naijiria, ati ti mẹkunnu bi?.	Àmọ́ ṣá, àwọn aráàlú ń wò wọ́n, ọdún 2023 ń bọ̀ lọ́nà, tí wọ́n tún mama bẹ̀bẹ̀ fún ìbò wọn, ṣùgbọ́n kó tóó dìgbà náà ńkọ́, ǹjẹ́ owó burúkú táwọn olóṣèlú ń gbà yìí kò ní kóbá ọrọ̀ ajé Nàìjìríà, àti ti mẹ̀kúnnù bí?.
Oloye Kẹmi Oloyede di Iyalọja ilẹ Ẹgba	Olóyè Kẹ́mi Olóyèdé di Ìyálọ́jà ilẹ̀ Ẹ̀gbá
Gbogbo eto lo ti to bayii lati jawe oye lori Oloye Oluwakẹmi Oloyede gẹgẹ bii Iyalọja ilẹ Ẹgba.	Gbogbo ètò ló ti tò báyìí láti jáwé oyè lórí Olóyè Olúwakẹ́mi Olóyèdé gẹ́gẹ́ bíi Ìyálọ́ja ilẹ̀ Ẹ̀gbá.
Ọla, ọjọ Satide tii ṣe ọjọ keji ọdun la gbọ pe Alake ilẹ Ẹgba, Ọba Adedọtun Arẹmu Gbadebọ, Okukẹnu IV, maa jawe oye le obinrin gbajumọ oniṣowo naa lori, laafin rẹ ni aago mọkanla aarọ.	Ọ̀la, ọjọ́ Sátidé tíí ṣe ọjọ́ kejì ọdún la gbọ́ pé Aláké ilẹ̀ Ẹ̀gbá, Ọba Adédọ̀tun Àrẹ̀mú Gbádébọ̀, Òkúkẹnù IV, máa jáwé oyè lé obìnrin gbajúmọ̀ oníṣówò náà lórí, láàfin rẹ̀ ní aago mọ́kànlá àárọ̀.
Oloye Kẹmi Oloyede ni iyalọja ọja Adirẹ to wa ni Aṣero niluu Abẹokuta, ko too di pe o gba ipo tuntun yii.	Olóyè Kẹ́mi Olóyèdé ni ìyálọ́ja ọjà Àdìrẹ tó wà ní Aṣérò nílùú Abẹ́òkúta, kó tóó di pé ó gba ipò tuntun yìí.
Oloye Arabinrin Oluwakẹmi Abẹkẹ Oloyede, tun ni Ọtun Iyalọja ilẹ Ẹgba, o si ti wa lori ipo naa fun bii ọdun mẹrinla, ko too di pe Iyalọja tẹlẹ, Oloye Aiṣat Ẹbunoluwa, to wa nipo naa tẹlẹ jade laye.	Olóyè Arábìnrin Olúwakẹ́mi Àbẹ̀kẹ́ Olóyèdé, tún ni Ọ̀tún Ìyálọ́jà ilẹ̀ Ẹ̀gbá, ó sì ti wà lórí ipò náà fún bíi ọdún mẹ́rìnlá, kó tóó di pé Ìyálọ́jà tẹ́lẹ̀, Olóyè Aiṣat Ẹ̀bùnolúwa, tó wà nípò náà tẹ́lẹ̀ jáde láyé.
Lara awọn ọlọja ti Alake fẹẹ fi joye lọla naa tun ni Oloye Janet Gbadebọ ati Oloye Bamidele Adebọwale, ti kabiyesi fẹẹ fi joye pẹlu Iyalọja Kẹmi Oloyede.	Lára àwọn ọlọ́jà tí Aláké fẹ́ẹ́ fi joyè lọ́la náà tún ni Olóyè Janet Gbádébọ̀ àti Olóyè Bámidélé Adébọ̀wálé, tí kábíyèsí fẹ́ẹ́ fi joyè pẹ̀lú Ìyálọ́jà Kẹ́mi Olóyèdé.
Awọn ni wọn a maa ṣakoso gbogbo ọja to wa nijọba ibilẹ mẹfa to so ilẹ Ẹgba ro.	Àwọn ni wọ́n á máa ṣàkóso gbogbo ọjà tó wà níjọba ìbílẹ̀ mẹ́fà tó so ilẹ̀ Ẹ̀gbá ró.
Makinde, Ọọni, ati Tinubu ti sọ ara wọn di ẹru Fulani  Sunday Igboho	Mákindé, Ọọ̀ni, àti Tinubu ti sọ ara wọn di ẹrú Fúlàní – Sunday Ìgbòho
Ọkunrin ajijagbara ilẹ Yoruba torukọ rẹ n jẹ Sunday Adeyẹmọ, ṣugbọn ti gbogbo eeyan mọ si Sunday Igboho, ti ṣapejuwe Ọọni Ileefẹ, Babatunde Ogunwusi, Ọjaja II; Gomina Ṣeyi Makinde, ti ipinlẹ Ọyọ; ati aṣaaju ẹgbẹ oṣelu APC, Aṣiwaju Bọla Tinubu gẹgẹ bii ẹru Fulani.	Ọkùnrin ajìjàgbara ilẹ̀ Yorùbá tórúkọ rẹ̀ ń jẹ́ Sunday Adéyẹmọ, ṣùgbọ́n tí gbogbo èèyàn mọ̀ sí Sunday Ìgbòho, ti ṣàpèjúwe Ọọ̀ni Iléefẹ̀, Babátúndé Ògúnwùsì, Ọ̀jajà II; Gómìnà Ṣèyí Mákindé, ti ìpínlẹ̀ Ọ̀yọ́; àti aṣáájú ẹgbẹ́ òṣèlú APC, Aṣíwájú Bọ́lá Tinubu gẹ́gẹ́ bíi ẹrú Fúlàní.
Bakan naa lọkunrin naa tun sọrọ si awọn agba Yoruba, paapaa  awọn ọba alaye ti wọn kọ lati da sọrọ awọn fulani darandaran ti wọn n pa awọn agbẹ ilẹ Yoruba bi ẹran.	Bákan náà lọkùnrin náà tún sọ̀rọ̀ sí àwọn àgbà Yorùbá, pàápàá  àwọn ọba alayé tí wọ́n kọ̀ láti dá sọ́rọ̀ àwọn fúlàní darandaran tí wọ́n ń pa àwọn àgbẹ̀ ilẹ̀ Yorùbá bí ẹran.
O ni, awọn ọba naa ti sọ ara wọn di ẹru fun fulani.	Ó ní, àwọn ọba náà ti sọ ara wọn di ẹrú fún fúlàní.
Sunday Igboho sọrọ yii nigba to n ba awọn ọmọ Yoruba to wa nilẹ okeere sọrọ lori ẹrọ ayelujara, o ni, ifẹ ọkan Ọọni loun atawọn agba ilẹ Yoruba kan n le kiri, ṣugbọn kii ṣe ifẹ ilẹ Yoruba.	Sunday Ìgbòho sọ̀rọ̀ yìí nígbà tó ń bá àwọn ọmọ Yorùbá tó wà nílẹ̀ òkèèrè sọ̀rọ̀ lórí ẹ̀rọ ayélujára, o ní, ìfẹ́ ọ̀kàn Ọọ̀ni lòun àtàwọn àgbà ilẹ̀ Yorùbá kan ń lé kiri, ṣùgbọ́n kìí ṣe ìfẹ́ ilẹ̀ Yorùbá.
Ipade ori ẹrọ ayelujara pẹlu awọn ọmọ Yoruba to wa nilẹ okeere naa bẹrẹ ni nnkan bii aago mọkanla kọja iṣẹju mẹẹẹdogun lanaa ọjọ Iṣẹgun, Tusde, o si pari ni aago kan oru ọjọ Wẹsde.	Ìpàdé orí ẹ̀rọ ayélujára pẹ̀lú àwọn ọmọ Yorùbá tó wà nílẹ̀ òkèèrè náà bẹ̀rẹ̀ ní nǹkan bíi aago mọ́kànlá kọjá ìṣẹ́jú mẹ́ẹ̀ẹ́dógún lánàá ọjọ́ Ìṣẹ́gun, Tusde, ó sì parí ní aago kan òru ọjọ́ Wẹsde.
Awọn to kopa ninu ipade ọhun fẹrẹ to ẹgbẹrun kan.	Àwọn tó kópa nínú ìpàdé ọ̀hún fẹ́rẹ̀ tó ẹgbẹ̀rún kan.
Igboho ni, oun ti lọọ ri Alaafin Ọyọ, Ọba Lamidi Adeyẹmi III, baba naa si fọwọ si ohun ti oun n ṣe, ṣugbọn Ọọni ko fọwọ si i.	Ìgbòho ní, òun tí lọọ rí Aláàfin Ọ̀yọ́, Ọba Làmídì Adéyẹmí III, babá náà sì fọwọ́ sí ohun tí òun ń ṣe, ṣùgbọ́n Ọọ̀ni kò fọwọ́ sí i.
O ni, nigba ti Ọọni ṣabẹwo si ọdọ Aarẹ Muhammadu Buhari, ọba naa ko ba aarẹ sọ ohun to yẹ ko ba a sọ.	Ó ní, nígbà tí Ọọ̀ni ṣàbẹ̀wò sí ọ̀dọ̀ Ààrẹ Muhammadu Bùhárí, ọba náà kò bá ààrẹ sọ ohun tó yẹ kó bá a sọ.
Loootọ mi o gba owo lọwọ ẹnikan fun ohun ti mo n ṣe yii, ṣugbọn a nilo owo taa maa fi ra bọọsi lati maa fi gbe awọn eeyan wa lọ sibi tawọn fulani ti wọn n yọ wọn lẹnu.	Lóòótọ́ mi ò gba owó lọ́wọ́ ẹnìkàn fún ohun tí mò ń ṣe yìí, ṣùgbọ́n a nílò owó táa máa fi ra bọ́ọ̀sì láti máa fi gbé àwọn èèyàn wa lọ síbi táwọn fúlàní tí wọ́n ń yọ wọ́n lẹ́nu.
O yẹ ki Ọọni le ba Buhari sọ ootọ ọrọ, ṣugbọn o ti gba owo dọla lAbuja, loootọ ni Ọọni ranṣẹ pe mi o, ṣudgbọn emi o lọ sọdọ rẹ, mi o da a lohun.	Ó yẹ kí Ọọ̀ni le bá Bùhárí sọ òótọ́ ọ̀rọ̀, ṣùgbọ́n ó ti gba owó dọ́là l’Ábùjá, lóòótọ́ ni Ọọ̀ni ránṣẹ́ pè mí o, ṣudgbọ́n èmi ò lọ sọ́dọ̀ rẹ̀, mi ò dá a lóhùn.
Alaafin nikan lo n ti wa lẹyin, tori naa lo ṣe kọwe ranṣẹ si Buhari.	Aláàfìn nìkan ló ń tì wá lẹ́yìn, torí náà ló ṣe kọ̀wé ránṣẹ́ sí Bùhárí.
Mọnkele:  Oore nla lawa alawada ori intanẹẹti ṣe fawọn araalu lasiko Korona	Mọ́ńkele:  Oore ńlá làwa aláwàdà orí íńtánẹ́ẹ̀tì ṣe fáwọn aráàlú lásìkò Kòrónà
Sinmisola Ajadi	Sinmisólá Àjàdí
Ọdọmọde adẹrinpoṣonu to maa n ṣefe lori ẹrọ ayelujara, Maryam Apaokabi, tọpọ eeyan mọ si Mọnkele ti ni ore timo-timo loun ati Debọ Adedayo, ọdomọkunrin toun naa n ṣẹfẹ lori ẹrọ ayelujara tawọn eeyan mọ si Mr.Macaroni.	Ọ̀dọ́mọdé adẹ́rìnpòṣónú tó máa ń ṣèfè lórí ẹ̀rọ ayélujára, Maryam Apáòkábi, tọ́pọ̀ èèyàn mọ̀ sí Mọ́ńkele ti ní òré tímó-tímó lòun àti Débọ̀ Adédayò, ọ̀dómọkùnrin tóun náà ń ṣẹ̀fẹ̀ lórí ẹ̀rọ ayélujára táwọn èèyàn mọ̀ sí Mr.Macaroni.
Laipe yii ni Monkele ba Asejere sọrọ laipẹ naa.	Láìpé yìí ni Móńkele bá Àsejèrè sọ̀rọ̀ láìpẹ́ náà.
Monkele tọpọ eeyan maa n saaba wo fidio rẹ lori pẹlu ẹfẹ oriṣiiriṣii to maa n ṣe sọ pe bo tilẹ jẹ pe iṣẹ kan naa loun ati Debọ Adedayọ ti wọn n pe ni Macaroni n ṣe, ọrẹ lawọn jẹ maa n ṣe.	Móńkele tọ́pọ̀ èèyàn máa ń sáábà wo fídíò rẹ̀ lórí pẹ̀lú ẹ̀fẹ̀ oríṣìíríṣìí tó máa ń ṣe sọ pé bó tilẹ̀ jẹ́ pé iṣẹ́ kan náà lòun àti Débọ̀ Adédayọ̀ tí wọ́n ń pè ní Macaroni ń ṣe, ọ̀rẹ́ làwọn jẹ́ máa ń ṣe.
Bakan naa lọmọbinrin naa tun sọ pe iṣẹ nla lawọn ṣe fawọn araalu lasiko igbele yii, nitori asiko tawọn eeyan gbọdọ maa ri ohun ti yoo maa munu wọn dun la wa yii, o ni iṣẹ awada lo si le yanju iru alaafo bẹẹ.	Bákan náà lọmọbìnrin náà tún sọ pé iṣẹ́ ńlá làwọn ṣe fáwọn aráàlú lásìkò ìgbélé yìí, nítorí àsìkò táwọn èèyàn gbọ́dọ̀ máa rí ohun tí yóò máa múnú wọn dùn la wà yìí, ó ní iṣẹ́ àwàdà ló sì le yanjú irú àlààfo bẹ́ẹ̀.
Iṣẹ kekere kọ lawa alawada ori ẹrọ ayelujara n ṣe lasiko yii, gbogbo igba tawọn eeyan fi wa nile yẹn, awọn fidio alawada taa ti ṣe silẹ lawọn eeyan n wo, ohun lo si n mu inu awọn eeyan dun, nitori naa, iṣẹ kekere kọ lawa naa n ṣe lasiko korona yii.	“Iṣẹ́ kékeré kọ́ làwa aláwàdà orí ẹ̀rọ ayélujára ń ṣe lásìkò yìí, gbogbo ìgbà táwọn èèyàn fi wà nílé yẹn, àwọn fídíò aláwàdà táa ti ṣe sílẹ̀ làwọn èèyàn ń wò, òhun ló sì ń mú inú àwọn èèyàn dùn, nítorí náà, iṣẹ́ kékeré kọ́ làwa náà ń ṣe lásìkò kòrónà yìí.
 Maryam lo sọrọ bẹẹ.	” Maryam ló sọ̀rọ̀ bẹ́ẹ̀.
Ileefowopamọ First Bank fẹẹ ro awọn obinrin lagbara	Iléèfowópamọ́ First Bank fẹ́ẹ́ ró àwọn obìnrin lágbára
Ileefowopamọ First Bank, ọkan ninu awọn ileefowopamọ ilẹ wa ti bẹrẹ eto ori ẹrọ ayelujara fawọn obinrin lati ro wọn lagbara.	Iléèfowópamọ́ First Bank, ọ̀kan nínú àwọn iléèfowópamọ́ ilẹ̀ wa ti bẹ̀rẹ̀ ètò orí ẹ̀rọ ayélujára fáwọn obìnrin láti ró wọn lágbára.
Kiki awọn obinrin nikan ni eto ọhun wa fun, ori ẹrọ ayelujara ni wọn si ti maa ṣe e.	Kìkì àwọn obìnrin nìkan ni ètò ọ̀hún wà fún, orí ẹ̀rọ ayélujára ni wọ́n sì ti máa ṣe é.
Gẹgẹ bi Aṣejere ṣe gbọ, ori ero ayelujara ti adirẹsi rẹ jẹ www.firstgem.com.ng ni wọn fẹẹ lo fun eto naa.	Gẹ́gẹ́ bí Àṣejèrè ṣe gbọ́, orí èro ayélujára tí àdírẹ́sì rẹ̀ jẹ́ www.firstgem.com.ng ni wọ́n fẹ́ẹ́ lò fún ètò náà.
Ohun ti wọn si fẹẹ maa ṣe ni lati ro awọn obinrin lagbara, kọ wọn lẹkọọ nipa iṣowo, ati bi wọn ṣe lee maa ṣakoso owo to ba n wọle fun wọn.	Ohun tí wọ́n sì fẹ́ẹ́ máa ṣe ni láti ró àwọn obìnrin lágbára, kọ́ wọn lẹ́kọ̀ọ́ nípa ìṣòwò, àti bí wọ́n ṣe leè máa ṣàkóso owó tó bá ń wọlé fún wọn.
Bakan naa la tun gbọ pe nitori ati kan si ọpọ̣lọpọ awọn eeyan kaakiri ni banki naa ṣe gbe eto naa kalẹ, lati mu ki awọn eeyan lanfaani si ohun to maa mu ki igbe aye rọ wọn lọrun, lai jẹ pe wọn n rin lọ sibikibi.	Bákan náà la tún gbọ́ pé nítorí àti kàn sí ọ̀pọ̣̀lọpọ̀ àwọn èèyàn káàkiri ní báǹkì náà ṣe gbé ètò náà kalẹ̀, láti mú kí àwọn èèyàn láǹfààní sí ohun tó máa mú kí ìgbé ayé rọ̀ wọ́n lọ́rùn, láì jẹ́ pé wọn ń rìn lọ síbikíbi.
Bẹẹ ni awọn obinrin to maa lo eto ọhun yoo lanfaani si awọn obinrin ẹlẹgbẹ wọn kaakiri agbaye, lati kọ bi wọn ti n ṣe nnkan nibi ti awọn wa, ti wọn si n ṣaṣeyọri nidii ẹ.	Bẹ́ẹ̀ ni àwọn obìnrin tó máa lo ètò ọ̀hún yóò láǹfààní sí àwọn obìnrin ẹlẹgbẹ́ wọn káàkiri àgbáyé, láti kọ́ bí wọn tí ń ṣe nǹkan níbi tí àwọn wà, tí wọ́n sì ń ṣàṣeyọrí nídìí ẹ̀.
Gẹgẹ bi alakooso eto naa, Chuma Ezirim, ṣe sọ, o ni; Eto FirstGem wa fun awọn obinrin ilẹ Naijiria, a si fẹẹ lo ori ẹrọ ayelujara yii lati gbe awọn obinrin si ipo to yẹ, ki awọn naa le ni oye nipa awọn nnkan to ni i ṣe pẹlu ọrọ obinrin lawujọ ati lagbaaye, paapaa lẹka ikọṣẹ ọwọ, eto inawo, bi a ṣe le ṣaṣejere ati bi ọrọ aje wa ṣe le tẹ siwaju, ohun taa fẹẹ ṣe niyẹn.	Gẹ́gẹ́ bí alákòóso ètò náà, Chuma Ezirim, ṣe sọ, ó ní; “Ètò FirstGem wà fún àwọn obìnrin ilẹ̀ Nàìjíríà, a sì fẹ́ẹ́ lo orí ẹ̀rọ ayélujára yìi láti gbé àwọn obìnrin sí ipò tó yẹ, kí àwọn náà le ní òye nípa àwọn nǹkan tó ní í ṣe pẹ̀lú ọ̀rọ̀ obìnrin láwùjọ àti lágbàáyé, pàápàá lẹ́ka ìkọ́ṣẹ́ ọwọ́, ètò ìnáwó, bí a ṣe lè ṣàṣejèrè àti bí ọrọ̀ ajé wa ṣe lè tẹ síwájú, ohun táa fẹ́ẹ́ ṣe niỳẹn.
Awọn ọmọ ọjọ kin-in-ni ti Aya Sanwo-Olu fun lẹbun ree	Àwọn ọmọ ọjọ́ kìn-ín-ní tí Aya Sanwó-Olú fún lẹ́bùn rèé
Lonii ni Aya Gomina Babajide Sanwo-Olu, iyẹn Dokita Ibijọkẹ Sanwo-Olu ta awọn ọmọ ọjọ kin-in-ni ọdun lọrẹ.	Lónìí ni Aya Gómìnà Babájídé Sanwó-Olú, ìyẹn Dókítà Ìbíjọkẹ́ Sanwó-Olú ta àwọn ọmọ ọjọ́ kìn-ín-ní ọdún lọ́rẹ.
Eto yii maa n waye lọdọọdun fun gbogbo awọn ọmọ ti wọn ba bi si ọsibitu ijọba lọjọ kin-in-ni, ọdun tuntun.	Ètò yìí máa ń wáyé lọ́dọọdún fún gbogbo àwọn ọmọ tí wọ́n bá bí sí ọsibítù ìjọba lọ́jọ́ kìn-ín-ní, ọdún tuntun.
Ileewosan ijọba mẹrin laya gomina lọ.	Iléèwòsàn ìjọba mẹ́rin laya gómìnà lọ.
Awọn ọsibitu naa ni ti Alimọṣọ, Muṣin ati Orile-Agege, pẹlu ileewosan Ayinkẹ ni Ikẹja.	Àwọn ọsibítù náà ni ti Àlímọ̀ṣọ́, Muṣin àti Orílé-Agége, pẹ̀lú iléèwòsàn Ayìnkẹ́ ní Ìkẹjà.
Awọn ọmọ tuntun ọhun ni ọmọkunrin Amọo, ti Abilekọ Tomilọla Amao bi si ọsibitu Muṣin, bẹẹ ni Abilekọ Onumba Folukẹ bi tiẹ si Alimọṣọ, ọmọbinrin Ajayi, ni Abọsẹde Ajayi bi si Orile-Agege, nigba ti wọn bi ọmọ Adeṣọla-Fagade si Ayinkẹ.	Àwọn ọmọ tuntun ọ̀hun ni ọmọkùnrin Àmọ̀ó, tí Abilékọ Tómilọ́lá Àmàó bí sí ọsibítù Muṣin, bẹ́ẹ̀ ni Abilékọ Onumba Folúkẹ́ bí tiẹ̀ sí Àlímọ̀ṣọ́, ọmọbìnrin Àjàyí, ni Abọ́sẹ̀dé Àjàyí bí sí Oríle-Agége, nígbà tí wọ́n bí ọmọ Adéṣọlá-Fágadé sí Àyìnkẹ́.
Awọn aworan naa ree.	Àwọn àwòrán náà rèé.
Baba Adeboye ṣọjọọbi iyawo rẹ lara ọtọ	Babá Adébóyè ṣọjọ́ọ̀bí ìyàwó rẹ̀ lárà ọ̀tọ̀
Ojiṣẹ Ọlọrun, to tun jẹ olori ijọ Redeemed Christian Church of God, RCCG, Pasitọ Enoch Adejare ti ṣapejuwe iyawo rẹ, Pasitọ Folu Adeboye gẹgẹ bii obinrin rere to ṣe e mu yangan, ati pe obinrin naa lẹni akọkọ ninu awọn eeyan to sunmọ oun julọ.	Òjíṣẹ́ Ọlọ́run, tó tún jẹ́ olórí ìjọ Redeemed Christian Church of God, RCCG, Pásítọ̀ Enoch Adéjàre ti ṣàpèjúwe ìyàwó rẹ̀, Pásítọ̀ Folú Adébóyè gẹ́gẹ́ bíi obìnrin rere tó ṣe é mú yangàn, àti pé obìnrin náà lẹni àkọ́kọ́ nínú àwọn èèyàn tó súnmọ́ òun jùlọ.
Adeboye ti gbogbo eeyan maa n saaba pe ni Daddy GO sọrọ yii lori ẹrọ ayelujara rẹ, lati sami ayẹyẹ ọjọọbi ọdun mejilelaaadọrin ti iyawọ rẹ naa.	Adébóyè tí gbogbo èèyàn máa ń sáàbá pè ní Daddy GO sọ̀rọ̀ yìí lórí ẹr̀ọ ayélujára rẹ̀, láti sàmì ayẹyẹ ọjọ́ọ̀bí ọdún méjìléláàádọ́rin ti ìyàwọ́ rẹ̀ náà.
Baba Adeboye ni, ohun kan to mu kiyawo oun da duro gedegbe ni pe; obinrin naa funra rẹ lo ṣi maa n tọju oun, ko si bi iṣẹ rẹ ṣe le pọ to, boun ba sọ fun un pe ko tele oun lọ sibi kan, o ti ya naa niyẹn, o maa fi ohun gbogbo to n ṣe silẹ lati tẹle oun.	Babá Adébóyè ní, ohun kan tó mú kíyàwó òun dá dúró gédégbé ni pé; obìnrin náà fúnra rẹ̀ ló ṣì máa ń tọ́jú òun, kò sí bí iṣẹ́ rẹ̀ ṣe le pọ̀ tó, bóun bá sọ fún un pé kó tèlé òun lọ síbì kan, ó ti yá náà nìyẹn, ó máa fi ohun gbogbo tó ń ṣe sílẹ̀ láti tẹ̀lé òun.
Bakan naa ni baba naa tun sọ pe titi di akoko yii, Mama naa lo maa n dana ounjẹ oun, oun funra rẹ naa lo si n gbe ounjẹ naa wa fun oun to ba ti ṣe e tan.	Bákan náà ni bàba náà tún sọ pé títí di àkókò yìí, Màmá náà ló ḿaa ń dáná ouńjẹ òun, òun fúnra rẹ̀ náà ló sì ń gbé ouńjẹ náà wá fún òun tó bá ti ṣe é tán.
O tun ni, o nigba kan toun ko si nibi toun ti le gẹrun oun, mama funra rẹ lo maa gẹrun foun, oun naa lo tun maa re eekanna oun.	Ó tún ní, ó nígbà kan tóun kò sí níbi tóun ti lè gẹrun òun, màmá fúnra rẹ̀ ló máa gẹrun fóun, òun náà ló tún máa ré èékánná òun.
Baba iranṣẹ Ọlọrun yii wa rọ gbogbo awọn ọdọ ode oni lati tubọ maa tẹriba fun ọkọ wọn, bẹẹ lo si rọ awọn ọkọ naa ki wọn nifẹẹ aya wọn.	Bàbá ìránṣẹ́ Ọlọ́run yìí wá rọ gbogbo àwọn ọ̀dọ́ òde òní láti túbọ̀ máa tẹríba fún ọkọ wọn, bẹ́ẹ̀ ló sì rọ àwọn ọkọ náà kí wọ́n nífẹ̀ẹ́ aya wọn.
IYALỌJA MILE 12 SỌRỌ: Nitori ero witi-witi la ṣe pin ọjọ fawọn ọlọja ni Mile 12, ojoojumọ kọ ni wọn n wa sọja	ÌYÁLỌ́JÀ MILE 12 SỌ̀RỌ̀: Nítorí èrò wìtì-wìtì la ṣe pín ọjọ́ fáwọn ọlọ́jà ní Mile 12, ojoojúmọ́ kọ́ ni wọn ń wá sọ́jà
Ọkan ninu awọn Iyalọja to gbajumọ lorilẹ-ede Naijiria yii ni Alaaja Iyabọ Ahmed, awọn ni Iyalọja Mile 12, ọja yii lọja ounjẹ to tobi julọ ni gbogbo ilẹ iwọ oorun Afrika.	Ọ̀kan nínú àwọn Ìyálọ́jà tó gbajúmọ̀ lórílẹ̀-èdè Nàìjíríà yìí ni Àlàájà Ìyábọ̀ Ahmed, àwọn ni Ìyálọ́jà Mile 12, ọjà yìí lọjà ouńjẹ tó tóbi jùlọ ní gbogbo ilẹ̀ ìwọ̀ oòrùn Áfríkà.
Ọja yii to ti le logoji ọdun ti wa tipẹ.	Ọjà yìí tó ti lé lógóji ̀ọdún ti wà tipẹ́.
Kaakiri ilẹ Afrika lawọn eeyan si ti n waa raja ti wọn n tun n taja nibẹ.	Káàkiri ilẹ̀ Áfríkà làwọn èèyàn sì ti ń wáá rajà tí wọ́n ń tún ń tajà níbẹ̀.
Ọja yii wa ninu awọn ọja tijọba gba laaye lati ṣilẹkun wọn lasiko igbele ajakalẹ-arun Korona.	Ọjà yìí wà nínú àwọn ọjà tij́ọba gbà láàyè láti ṣílẹ̀kùn wọn lásìkò ìgbélé àjàkálẹ̀-àrùn Kòrónà.
Eyi lo mu ki akọroyin wa, OLUWATOYIN MATHNUEL tọ mama lọ lati ṣefọrọwerọ pẹlu wọn lati mọ nipa iriri wọn lasiko naa, ohun toju awọn ọlọja ri lasiko yii ati lati mọ bi ọja Mile 12 ṣe n ṣakoso ọja pẹlu awọn ero witiwiti ti wọn n rọ lọọ ṣiṣẹ kara-kata lọja naa.	Èyí ló mú kí akọ̀ròyìn wa, OLÚWATÓYÌN MATHNUEL tọ màmá lọ láti ṣèfọ̀rọ̀wérọ̀ pẹ̀lú wọn láti mọ̀ nípa ìrírí wọn lásìkò náà, ohun tójú àwọn ọlọ́jà rí lásìkò yìí àti láti mọ bí ọjà Mile 12 ṣe ń ṣàkóso ọjà pẹ̀lú àwọn èrò wìtìwìtì tí wọn ń rọ́ lọọ ṣiṣẹ́ kárà-kátà lọ́jà náà.
Kin ni ẹ ri si rogbodiyan ajakalẹ arun Covid 19 to n lọ lọwọ yii, paapaa pẹlu iṣẹ ọja ounjẹ ni Mile 12?Bi wọn ṣe n wi ti a n gbọ niyẹn o, bi ọdun ṣe n de ni oriṣiirisii arun n yọju, igba kan wọn ni HIV, o tun ya wọn ni kansa, a tun gbọ Lassa fever, emi o mọ boya bi atẹnujẹ awọn ounjẹ ti wọn n fi kẹmika gbin lo fa a ni o, nitori ninu ọja wa nibi, awọn eso ti emi gbọnju mọ to n ṣe ara loore ni, ọsan, agbalumọ, pear, Ube, ẹpa ati asala.	Kín ni ẹ rí sí rògbòdìyàn àjàkálẹ̀ àrùn Covid 19 tó ń lọ lọ́wọ́ yìí, pàápàá pẹ̀lú iṣẹ́ ọjà ouńjẹ ní Mile 12?Bí wọ́n ṣe ń wí tí a ń gbọ́ nìyẹn o, bí ọdún ṣe ń dé ni oríṣìírísìí àrùn ń yọjú, ìgbà kan wọ́n ní HIV, ó tún yá wọ́n ní káńsà, a tún gbọ́ Lassa fever, èmi ò mọ̀ bóyá bí àtẹnujẹ àwọn ouńjẹ tí wọ́n ń fi kẹ́míkà gbìn ló fà á ni o, nítorí nínú ọjà wa níbí, àwọn èso tí èmi gbọ́njú mọ̀ tó ń ṣe ara lóore ni, ọsàn, àgbálùmọ̀, pear, Ube, ẹ̀pà àti àsálà.
Igba to ya ni carrot de, emi ni Watermelon, Cucumber ko sohun to n jẹ bẹẹ, Igba (Garden egg) lo wa.	Ìgbà tó yá ni carrot dé, èmi ni Watermelon, Cucumber kò sóhun tó ń jẹ́ bẹ́ẹ̀, Ìgbá (Garden egg) ló wà.
Koda nigba yẹn, ewedu oojọ la n jẹ to jẹ wipe ti a ba n ṣe e, a maa ta sansan sawọn araale keji, ẹja taa n jẹ nisinyi, Ọlọrun nikan lo ye tori ko si adun kankan lara ẹja ti a n jẹ nisinyi mọ.	Kódà nígbà yẹn, ewédú òòjọ́ la ń jẹ tó jẹ́ wípé tí a bá ń ṣè é, a máa ta sánsán sáwọn aráalé kejì, ẹja táa ń jẹ nísìnyí, Ọlọ́run nìkan ló yé torí kò sí adùn kankan lára ẹja tí a ń jẹ nísìnyí mọ́.
Gbogbo awọn arun bayii, emi o gbọ ọ ri o.	Gbogbo àwọn àrùn báyìí, èmi ò gbọ́ ọ rí o.
Ṣebi ti ko ba si ila mọ la n jẹ ilasa, luuru wa, eku wa latọdọ awọn Ilọrin.	Ṣebí tí kò bá sí ilá mọ́ là ǹ jẹ ìlasa, lúúrú wà, èkù wá látọ̀dọ̀ àwọn Ìlọrin.
Laye atijọ tomati wa wọn a fi fọnu fọmọde ti yọrọ ba mu u lẹnu, o dẹ n ṣiṣẹ, laye isin ko si iru ẹ mọ, kẹmika ni gbogbo ohun ti a n jẹ, tẹlẹ a kii jẹ ṣuga, eso agbayun la maa nla, ko sohun ti ẹ ba fẹ mu lẹyin lila eso agbayun, a maa dun bii ṣuga ni, sakarin naa tun wa ṣugbọn eso agbayun ni ṣuga wa laye atijọ, tori ẹ ni awọn agba fi n pẹ laye, Iya mi Rafatu ọmọ Morohunfolu ṣi wa laye ninu ilera pipe nitori wọn o ba wọn jẹ kẹmika.	Láyé àtijọ́ tòmátì wa wọ́n á fi fọnu fọ́mọdé tí yọ̀rọ̀ bá mú ú lẹ́nu, ó dẹ̀ ń ṣiṣẹ́, láyé ìsín kò sí irú ẹ̀ mọ́, kẹ́míkà ni gbogbo ohun tí a ń jẹ, tẹ́lẹ̀ a kìí jẹ ṣúgà, èso àgbáyun la máa ńlá, kò sóhun tí ẹ bá fẹ́ mu lẹ́yìn lílá èso àgbáyun, a máa dùn bíi ṣúgà ni, sakarín náà tún wà ṣùgbọ́n èso àgbáyun ni ṣúgà wa láyé àtijọ́, torí ẹ̀ ni àwọn àgbà fi ń pẹ́ láyé, Ìyá mi Ráfátù ọmọ Moróhunfólú ṣì wà láyé nínú ìlera pípé nítorí wọn ò bá wọn jẹ kẹ́míkà.
Ọdọ yin ni Mile 12 lounjẹ wa bayii ma, ba wo le ṣe n pin ounjẹ fun awọn ọja to ku?	Ọ̀dọ̀ yín ní Mile 12 louńjẹ wà báyìí mà, bá wo le ṣe ń pín ouńjẹ fún àwọn ọjà tó kù?
Mile 12 nikan kọ lounjẹ wa, wo o ounjẹ ni yii fawọn aladuugbo mi, gbogbo asiko isemọle Ijọba bi ọsẹ kẹrin bayii ni mo ti n ṣe e la i gba nnkankan lọwọ ijọba, mi o lowo ṣugbọn mo dupẹ fun eyi ti Ọlọrun Ọba ṣe fun mi, inu mi a dẹ dun ki gbogbo awọn to ni laduugbo kọọkan naa nawọ ifẹ si awọn to ku diẹ kaa to fun layiika wọn, nitori eyi ti eniyan ba gbele aye ṣe ni wọn maa ka fun un, ki a ma duro dejọba ka to ran ara wa lọwọ.	Mile 12 nìkan kọ́ louńjẹ wà, wò ó ouńjẹ nì yìí fáwọn aládùúgbò mi, gbogbo àsìkò ìsémọ́lé Ìjọba bí ọ̀sẹ̀ kẹrin báyìí ni mo ti ń ṣe é lá ì gba nǹkankan lọ́wọ́ ìjọba, mi ò lówó ṣùgbọ́n mo dúpẹ́ fún èyí tí Ọlọ́run Ọba ṣe fún mi, inú mi á dẹ̀ dùn kí gbogbo àwọn tó ní ládùúgbò kọ̀ọ̀kan náà nawọ́ ìfẹ́ sí àwọn tó kù díẹ̀ káà tó fún láyìíká wọn, nítorí èyí tí ènìyàn bá gbélé ayé ṣe ni wọ́n máa kà fún un, kí a má dúró dèjọba ká tó ran ara wa lọ́wọ́.
Nipa ritiriti inu oja lasiko yii, mo ni lati pe olori awon Hausa ninu oja pe; ki a pin ojo fun awon oloja.	“Nípa rìtìrìtì inú ojà lásìkò yìí, mo ní láti pe olórí àwon Hausa nínú ojà pé; kí á pín ojó fún àwon olójà.
Bi awon eleso ba taja lonii, ki awon eleeelo ta oja lọla, ko kan awon ere oko ounje ni otunla lati le dekun titankale arun Korona yii, ki ero ma se witiwiti, o si gba simi lenu	Bí àwon eléso bá tajà lónìí, kí àwon eléèèlò ta ojà lọ́la, kó kan àwon erè oko ouńje ní òtúnla láti le dékun títànkálè àrùn Kòrónà yìí, kí èrò má se wìtìwìtì, ó sì gbà sími lénu”
Eyi tumo si pe gbogbo iranwọ ounjẹ covid 19 lati ọdọ Gomina Sanwo-Olu ko de ọdọ yin?	Èyi túmò sí pé gbogbo ìrànwọ́ ouńjẹ covid 19 láti ọ̀dọ̀ Gómìnà Sanwó-Olú kò dé ọ̀dọ̀ yín?
Mo n sọ daju wipe, ko si iranwọ kankan lati ọwọ ijọba fun awọn aladuugbo mi lasiko isemọle Ijọba.	Mo ń sọ dájú wípé, kò sí ìrànwọ́ kankan láti ọwọ́ ìjọba fún àwọn aládùúgbò mi lásìkò ìsémọ́lé Ìjọba.
Gomina ko fun awa Mile 12 ni nnkankan, wọn n pin in kiri ṣugbọn awa aladuugbo mi bii mẹrin ko ri nnkankan o.	Gómìnà kò fún àwa Mile 12 ní nǹkankan, wọ́n ń pín in kiri ṣùgbọ́n àwa aládùúgbò mi bíi mẹ́rin kò rí nnk̀ankan o.
Ṣugbọn mo n dupẹ fun Ọlọrun fun ohun gbogbo.	Ṣùgbọ́n mo ń dúpẹ́ fún Ọlọ́run fún ohun gbogbo.
Ṣe iru ẹmi ifẹ yii, ṣe ajogunba ni abi nitori ẹsin Islam?	Ṣé irú ẹ̀mi ìfẹ́ yìí, ṣé àjogúnbá ni àbí nítorí ẹ̀sìn Islam?
Ẹ ṣe e!	Ẹ ṣé é!
Ọmọ kii ba ipele Iya ẹ ko si aṣọ da, ẹni bi ni laa jọ, Iya mi ni mo fiyẹn jọ, bẹẹ gẹgẹ lo maa n ṣe lọja Ori oke ọdan, mama ariya ni wọn maa n pe Iya mi.	Ọmọ kìí bá ìpèlé Ìyá ẹ̀ kó sì aṣọ da, ẹní bí ni làá jọ, Ìyá mi ni mo fìyẹn jọ, bẹ́ẹ̀ gẹ́gẹ́ ló máa ń ṣe lọ́jà Orí òkè ọ̀dàn, màmá àríyá ni wọ́n máa ń pe Ìyá mi.
Ati wipe mo tun n dupẹ lọwọ Iya to gba mi tọ lọwọ Iya mi, Iyẹn Alaaja Abibatu Mọgaji, Iya rere ni mama, ti mi o le gbagbe laelae, ki Ọlọrun ba mi ṣe aforiji fun mama, ohun yoowu ti Ọlọrun ran mi lọwọ lati ṣe nigba aye mama ko ni ki n dawọ duro lẹyin iku wọn, Ọlọrun dẹ n gba fun mi lati ṣoju, ki n tun ṣẹyin Mama Mọgaji.	Àti wípé mo tún ń dúpẹ́ lọ́wọ́ Ìyá tó gbà mí tọ́ lọ́wọ́ Ìyá mi, Ìyẹn Àlàájà Àbíbátù Mọ́gàjí, Ìyá rere ni màmá, tí mi ò le gbàgbé láéláé, kí Ọlọ́run bá mi ṣe àforíjì fún màmá, ohun yòówù tí Ọlọ́run ràn mí lọ́wọ́ láti ṣe nígbà ayé màmá kò ní kí n dáwọ́ dúró lẹ́yìn ikú wọn, Ọlọ́run dẹ̀ ń gbà fún mi láti ṣojú, kí n tún ṣẹ̀yìn Màmá Mọ́gàjí.
Nipa Korona yii ma, ba wo lẹ ṣe wa n ṣe e lasiko yii?	Nípa Kòrónà yìí mà, bá wo lẹ ṣe wá ń ṣe é lásìkò yìí?
O ṣe e, omi, ọṣẹ ati sanitiser wa ni geeti ki o too wọnu ọja, o dẹ gbọdọ bo imu ẹ, ati wipe nipa ritiriti inu ọja lasiko yii, mo ni lati pe olori awọn Hausa ninu ọja pe; ki a pin ọjọ fun awọn ọlọja, bi awọn eleso ba taja lonii, ki awọn eleelo ta ọja lọla, ko kan awọn ere oko ounjẹ ni ọtunla lati le dẹkun titankalẹ arun Korona yii, ki ero ma ṣe witiwiti, o si gba simi lẹnu.	O ṣe é, omi, ọṣẹ àti sanitiser wà ní géètì kí o tóó wọnú ọjà, o dẹ̀ gbọ́dọ̀ bo imú ẹ, àti wípé nípa rìtìrìtì inú ọjà lásìkò yìí, mo ní láti pe olórí àwọn Hausa nínú ọjà pé; kí á pín ọjọ́ fún àwọn ọlọ́jà, bí àwọn eléso bá tajà lónìí, kí àwọn eléèlò ta ọjà lọ́la, kó kan àwọn erè oko ouńjẹ ní ọ̀túnla láti lè dẹ́kun títànkálẹ̀ àrùn Kòrónà yìí, kí èrò má ṣe wìtìwìtì, ó sì gbà sími lẹ́nu.
Bo tilẹ jẹ pe ko si akoko ati igba ti a ko le gbe ọja wole nitori mo bẹbẹ lọwọ ijọba pe a o le maa ti ọja Mile12 ni aago mẹfa irọle nitori torutoru lọja fi n wọ Mile 12.	Bó tilẹ̀ jẹ́ pé kò sí àkókò àti ìgbà tí a kò le gbé ọjá wolé nítorí mo bẹ̀bẹ̀ lọ́wọ́ ìjọba pé a ò lè máa ti ọjà Mile12 ní aago mẹ́fà ìrọ̀lé nítorí tòrutòru lọjà fi ń wọ Mile 12.
Ki laṣiiri ẹwa yin?	Kí làṣíírí ẹwà yín?
Ifọkanbalẹ ni!	Ìfọkànbalẹ̀ ni!
Nitori mi o ni toju bọ ohun ti ko yẹ, bi o ba tiẹ kan mi, maa mo ju kuro, jẹ ki n jẹ loni ile aye, chop alone, you die alone, too ba daa jẹ, waa da ku ni, ko yẹ ki a maa fi ara ni ẹnikeji lara.	Nítorí mi ò ní tojú bọ ohun tí kò yẹ, bí ó bá tiẹ̀ kàn mí, màá mó jú kúrò, jẹ kí n jẹ lóni ilé ayé, chop alone, you die alone, tóo bá dáa jẹ, wàá dá kú ni, kò yẹ kí a máa fi ara ni ẹnìkejì lára.
Mo dẹ n dupẹ lọwọ Ọlọrun fun awọn ọlọja mi fun ifẹ ti a ni si rawa, Hausa, Ibo, ati gbogbo ẹya patapata a fẹran ara wa, a dẹ gbọ ra wa ye, ti o fi jẹ pe a tun ran Ijọba lọwọ nipa mọto patrol fun agọ ọlọpaa Mile 12, a tun gbiyanju ati kọ toilẹẹti fun agọ ọlọpaa ṣugbọn ọrọ korona yii lo da wa lọwọ kọ.	Mo dẹ̀ ń dúpẹ́ lọ́wọ́ Ọlọ́run fún àwọn ọlọ́jà mi fún ìfẹ́ tí a ní sí rawa, Hausa, Ibo, àti gbogbo ẹ̀yà pát́apátá a fẹ́ràn ara wa, a dẹ̀ gbọ́ ra wa yé, tí ó fi jẹ́ pé a tún ran Ìjọba lọ́wọ́ nípa mọ́tò patrol fún àgọ́ ọlọ́pàá Mile 12, a tún gbìyànjú àti kọ́ tóílẹ́ẹ̀tì fún àgọ́ ọlọ́pàá ṣùgbọ́n ọ̀rọ̀ kòrónà yìí ló dá wa lọ́wọ́ kọ́.
Ọja mile 12 ti yatọ nitori ifọwọsowọpọ, bi ẹ ṣe e n wo yii kamẹra wa kaakiri inu ọja, awa la ṣe e fun ra wa nipa ifẹ, ko si ija, ko si ita, a fẹran ara wa dẹnu.	Ọjà mile 12 ti yàtọ̀ nítorí ìfọwọ́sowọ́pọ̀, bí ẹ ṣe e ń wò yìí kámẹ́rà wà káàkiri inú ọjà, àwa la ṣé é fún ra wa nípa ìfẹ́, kò sí ìjà, kò sí ìta, a fẹ́ràn ara wa dẹ́nú.
Lakotan ma, imọran yin fun gbogbo ọlọja Mile 12 lapapọ?	Lákòtán mà, ìmọ̀ran yín fún gbogbo ọlọ́jà Mile 12 lápapọ̀?
Ki a tubọ fẹran ara wa ju ti atẹyin wa lọ, agbajọ ọwọ ni Yoruba la fi n sọya, ki gbogbo ọlọja fọwọsowọpọ fun idagbasoke ọja mile 12 ati igbega ipinlẹ Eko lapapọ.	Kí a túbọ̀ fẹ́ràn ara wa ju ti àtẹ̀yìn wá lọ, àgbájọ ọwọ́ ni Yorùbá la fi ń sọ̀yà, kí gbogbo ọlọ́jà fọwọ́sowọ́pọ̀ fún ìdàgbàsókè ọjà mile 12 àti ìgbéga ìpínlẹ̀ Èkó lápapọ̀.
Mi o ju ọmọọdun mẹtala lọ ti mo fi bẹrẹ iṣẹ kọndọkitọ  MC Oluọmọ	Mi ò ju ọmọọdún mẹ́tàlá lọ tí mo fi bẹ̀rẹ̀ iṣẹ́ kọ̀ǹdọ́kítọ̀ – MC Olúọmọ
Wọn ti maa n sọ gbolohun yii tipẹ ṣugbọn ki i ṣe ọpọ eeyan lo gba a gbọ, wọn a ni Ko sỌba lOṣodi ayafi OLUỌMỌ.	Wọ́n ti máa ń sọ gbólóhùn yìí tipẹ́ ṣùgbọ́n kì í ṣe ọ̀pọ̀ èèyàn ló gbà á gbọ́, wọn a ní ‘Kò s’Ọ́ba l’Óṣòdì àyàfi OLÚỌMỌ’.
Ṣugbọn lọjọ kẹrindinlogun, ọjọ Abamẹta, oṣu Karun-un, Ọdun 2020 ti a mu adehun ipade wa pẹlu MC Oluọmọ, iyẹn Alaaji Musiliu Akinsaya, ṣẹ lọrọ yii farahan gedengbe.	Ṣùgbọ́n lọ́jọ́ kẹrìndínlógún, ọjọ́ Àbámẹ́ta, oṣù Karùn-ún, Ọdún 2020 tí a mú àdéhùn ìpàdé wa pẹ̀lú MC Olúọmọ, ìyẹn Àláájì Músílíù Akínsàyà, ṣẹ lọ̀rọ̀ yìí farahàn gedengbe.
Ko rọrun fun ikọ Aṣejere lati ri ọkunrin alaga awọn onimọto naa ba sọrọ ṣugbọn obinrin kan ti wọn n pe ni Iya Abọ, tii ṣe olori ẹbi, to jẹ ẹgbọn fun Oluọmọ lo ṣatọna bipade naa ti waye.	Kò rọrùn fún ikọ̀ Àṣejèrè láti rí ọkùnrin alága àwọn onímọ́tò náà bá sọ̀rọ̀ ṣùgbọ́n obìnrin kan tí wọ́n ń pè ní Ìyá Àbọ̀, tíí ṣe olórí ẹbí, tó jẹ́ ẹ̀gbọ́n fún Olúọmọ ló ṣatọ́nà bípàdé náà ti wáyé.
Ohun to si gbe wa de ọdọ rẹ ko ju ti ipapoda mama wọn; Oloogbe Alaaja Ọmọtonwo Abẹbi Akinsanya, ti gbogbo eeyan mọ si Mama Agege.	Ohun tó sì gbé wa dé ọ̀dọ̀ rẹ̀ kò ju ti ìpapòdà màmá wọn; Olóògbé Àlàájà Ọmọtóńwò Àbẹ̀bí Akínsànyà, tí gbogbo èèyàn mọ̀ sí Màmá Agége.
Ṣe Iya Abọ ti kọkọ gba wa lalejo ni tiwọn lọjọ kẹtala, Ọjọru, oṣu kaarun.	Ṣé Ìyá Àbọ̀ ti kọ́kọ́ gbà wá lálejò ní tiwọn lọ́jọ́ kẹtàlá, Ọjọ́rú, oṣù kaàrún.
Ko rọrun lati ṣefọrọwerọ fun un, nitori o gbọdọ gbaṣẹ lọwọ aburo rẹ ko too ba awọn oniroyin sọrọ.	Kò rọrùn láti ṣèfọ̀rọ̀wérọ̀ fún un, nítorí ó gbọ́dọ̀ gbàṣẹ lọ́wọ́ àbúrò rẹ̀ kó tóó bá àwọn oníròyìn sọ̀rọ̀.
Lojuẹsẹ ni Iya Abọ ti pe Oluọmọ lori foonu, o si gba si i lẹnu, iyẹn nikan kọ; Ṣiamaanu naa gba lati ba Aṣejere sọrọ.	Lójúẹsẹ̀ ni Ìyá Àbọ̀ ti pe Olúọmọ lórí fóònù, ó sì gbà sí i lẹ́nu, ìyẹn nìkan kọ́; Ṣíamaànù náà gbà láti bá Àṣejèrè sọ̀rọ̀.
Eyi mu ko jẹ igba akọkọ to maa ba oniroyin sọrọ lẹkun-un-rẹrẹ nipa iku iya rẹ ati igbesi aye wọn.	Èyí mú kó jẹ́ ìgbà àkọ́kọ́ tó máa bá oníròyìn sọ̀rọ̀ lẹ́kùn-ún-rẹ́rẹ́ nípa ikú ìyá rẹ̀ àti ìgbésí ayé wọn.
Nigba ti ikọ Aṣejere dele Oluọmọ, oriṣii awọn eeyan ni wọn n rọ waa ki ọkunrin naa ku ara fẹra ku.	Nígbà tí ikọ̀ Àṣejèrè délé Olúọmọ, oríṣìí àwọn èèyàn ni wọ́n ń rọ́ wáá kí ọkùnrin náà kú ará fẹ́ra kù.
Bo si ti n gbalejo awọn eeyan lọtun losi lo n paṣẹ pe ki wọn ṣetọju awọn alejo oun, Ẹni ti ko ba gbaawẹ, ẹ ṣe ounjẹ fun un o, ohun to n wi niyẹn o.	Bó sì ti ń gbàlejò àwọn èèyàn lọ́tùn lósì ló ń pàṣẹ pé kí wọ́n ṣètọ́jú àwọn àlejò òun, “Ẹni tí kò bá gbààwẹ̀, ẹ ṣe ouńjẹ fún un o”, ohun tó ń wí nìyẹn o.
Ka ma purọ, eeyan to ṣọmọluabi ni Oluọmọ, eyi si yatọ sohun tawọn eeyan kan n sọ nipa rẹ.	Ká má purọ́, èèyàn tó ṣọmọlúàbí ni Olúọmọ, èyí sì yàtọ̀ sóhun táwọn èèyàn kan ń sọ nípa rẹ̀.
Lai fọrọgun, ẹ farabalẹ ki ẹ ka ohun ti Alaaji Musiliu Akinsanya, MC Oluomo ati Iya Abọ, Alaaja Kibiti Adenuga Akinsanya, ẹgbọn rẹ ba SINMISỌLA AJADI ati OLUWATOYIN MATHNUEL sọ.	Láì fọ̀rọ̀gùn, ẹ farabalẹ̀ kí ẹ ka ohun tí Àlàájì Músílíù Akínsànyà, MC Olúomo àti Ìyá Àbọ̀, Àlàájà Kíbítí Adénúgà Akínsànyà, ẹ̀gbọ́n rẹ̀ bá SINMISỌ́LÁ ÀJÀDÍ àti OLÚWATÓYÌN MATHNUEL sọ.
Aṣejere: Alaga, ẹ ku asẹyinde Mama, ẹyin wọn ti daa na MC Oluọmọ: O jare!	Àṣejèrè: Alága, ẹ kú àsẹ̀yìndè Màmá, ẹ̀yin wọn ti dáa ná MC Olúọmọ: O jàre!
Ẹ ṣe e!	Ẹ ṣé e!
Aṣejere: Ẹ jẹ ka mọ yin siwaju si i?	Àṣejèrè: Ẹ jẹ́ ká mọ̀ yín síwájú si i?
MC Oluọmọ: Ẹ ṣe e!	MC Olúọmọ: Ẹ ṣé é!
Orukọ temi ni Alaaji Musiliu Ayinde Akinsanya, ọga awọn Onimọto ni ipinlẹ Eko, emi ni wọn n pe ni MC Oluọmọ.	Orúkọ tèmi ní Àlàájì Músílíù Àyìndé Akínsànyà, ọ̀gá àwọn Onímọ́tò ní ìpínlẹ̀ Èkó, èmi ni wọ́n ń pè ní MC Olúọmọ.
Aṣejere: Kin ni ẹ le sọ nipa Oloogbe, iyẹn Mama yin?	Àṣejèrè: Kín ni ẹ lè sọ nípa Olóògbé, ìyẹn Màmá yín?
MC Oluọmọ: Hẹn hẹn!	MC Olúọmọ: Hẹn hẹn!
Nnkan ti mo le sọ lori irinajo mama ni pe mama gbiyanju lori ọmọ pupọ, mo ranti pe nigba ti ọkọ mama, ti wọn jẹ ọmọ Awori, ti wọn jẹ baba tiwa, Iyẹn Oloogbe Wuse Adekan Akinsanya ku lOṣodi nibi, mo wa ni pamari kẹta, iyẹn Primary 3, nileewe alakọọbẹrẹ Afọlabi lOṣodi lọdun naa lọhun un.	Nǹkan tí mo lè sọ lórí ìrìnàjò màmá ni pé màmá gbìyànjú lórí ọmọ púpọ̀, mo rántí pé nígbà tí ọkọ màmá, tí wọ́n jẹ́ ọmọ Àwórì, tí wọ́n jẹ́ bàbá tiwa, Ìyẹn Olóògbé Wusé Adékàn Akínsànyà kú l’Óṣòdì níbi, mo wà ní pamari kẹta, ìyẹn Primary 3, níléèwé alákọ̀ọ́bẹ̀rẹ̀ Afọlábí l’Óṣòdì lọ́dún náà lọ́hùn ún.
Awọn ẹbi fẹẹ ṣu Mama mi lopo ṣugbọn mama ko gba, ni wọn ba le Mama jade nile.	Àwọn ẹbí fẹ́ẹ́ ṣú Màmá mi lópó ṣùgbọ́n màmá kò gbà, ni wọ́n bá lé Màmá jáde nílé.
Lati igba yẹn ni mama mi ti n ṣe adagbe, adafa, wahala ọmọ.	Láti ìgbà yẹn ni màmá mi ti ń ṣe àdágbé, àdáfà, wàhálà ọmọ.
Lasiko yẹn ni mama mu mi lọ sAbẹokuta lọdọ ẹni to ku nIyaa fun wọn nigba naa.	Lásìkò yẹn ni màmá mú mi lọ s’Ábẹ́òkúta lọ́dọ̀ ẹni tó kù n’Íyàá fún wọn nígbà náà.
Mama gbiyanju ki n kawe nile ẹkọ Oke-Ẹfọn, lAbẹokuta.	Màmá gbìyànjú kí n kàwé nílé ẹ̀kọ́ Òkè-Ẹ̀fọ̀n, l’Ábẹ́òkúta.
O wu mama ki n kawe, ṣugbọn owo ja mama ni iṣoro igba naa, ati pe oju mi kii gba a ti mama ba waa ki wa lAbẹokuta lẹyin ọjọ marun un ti wọn ba lo pẹlu wa lati tun pada sẹnu iṣẹ agbalẹ titi lEkoo, oju mi kii gba a, ṣe ni maa maa sun ẹkun gẹgẹ bi ọmọde nigba naa lọhun.	Ó wu màmá kí n kàwé, ṣùgbọ́n owó já màmá ní ìṣòro ìgbà náà, àti pé ojú mi kìí gbà á tí màmá bá wáá kí wa l’Ábẹ́òkúta lẹ́yìn ọjọ́ márùn ún tí wọ́n bá lò pẹ̀lú wa láti tún padà sẹ́nu iṣẹ́ agbálẹ̀ títí l’Ékòó, ojú mi kìí gbà á, ṣe ni mà́a máa sun ẹkún gẹ́gẹ́ bí ọmọdé nígbà náa lọ́hùn.
Mama gbiyanju lori ọmọ o, igba toju abiyamọ ko gba a mọ ni wọn ba ni ki n wa maa kọṣẹ kafinta lEkoo.	Màmá gbìyànjú lórí ọmọ o, ìgbà tójú abiyamọ k̀o gbà á mọ́ ni wọ́n bá ní kí n wá máa kọ́ṣẹ́ káfíńtà l’Ékòó.
Ọmọ ọdun mẹtala ni mo wa ti mo ti n da ṣe kọndọkitọ, ti maa dẹ tun lọ sibi ẹkọṣẹ kafinta ti mama fi mi si, bo tiẹ jẹ pe inu mama ko dun si iṣẹ ọmọ ẹyin mọto ti mo n ṣe nigba naa.	Ọmọ ọdún mẹ́tàlá ni mo wà tí mo ti ń dá ṣe kọ̀ǹdọ́kítọ̀, tí maa dẹ̀ tún lọ síbi ẹ̀kọ́ṣẹ́ káfíńtà tí màmá fi mí sí, bó tiẹ̀ jẹ́ pé inú màmá kò dùn sí iṣẹ́ ọmọ ẹ̀yìn mọ́tò tí mo ń ṣe nígbà náà.
Lẹyin bii ọdun kan ati aabọ ti mo ti n kọṣẹ yii, ọga yii naa ko riṣẹ gba deede, ni mo ba kuku gbaju mọṣẹ ọmọ ẹyin ọkọ ti mo n ṣe.	Lẹ́yìn bíi ọdún kan àti ààbọ̀ tí mo ti ń kọ́ṣẹ́ yìí, ọ̀gá yìí náà kò ríṣẹ̀ gbà déédé, ni mo bá kúkú gbájú mọ́ṣẹ́ ọmọ ẹ̀yìn ọkọ̀ tí mo ń ṣe.
Igba to ya ni mama ba kuku fi mi silẹ pe adura obi lori ọmọ, paapaa julọ ọmọ lile ko ni gbe.	Ìgbà tó yá ni màmá bá kúkú fi mí sílẹ̀ pé àdúrà òbí lórí ọmọ, pàápàá jùlọ ọmọ líle kò ní gbé.
Bi mo ṣe bẹrẹ si i yi i mọra wọn niyẹn, gẹgẹ bi ọmọ onimọto.	Bí mo ṣe bẹ̀rẹ̀ sí í yí i mọ́ra wọn nìyẹn, gẹ́gẹ́ bí ọmọ onímọ́tò.
Nigba naa ajọ la maa n da bọsitọọbu wa, awọn alajọ a fun wa ni kaadi, a a bẹrẹ si i dajọ.	Nígbà náà àjọ la máa ń dá bọ́sítọọ̀bù wa, àwọn alájọ á fún wa ní káàdì, à á bẹ̀rẹ̀ sí í dájọ.
Owo ajọ ati owo iṣẹ ọkọ lọtun losi ni mo tu jọ, ti mo kọkọ fi tun ile ti Mama n gbe kọ, ṣugbọn iṣẹ afọlẹ, agbalẹ titi ijọba ko ṣee ṣe mọ, nitori agba ti de si mama, ṣugbọn pẹlu iranlọwọ Ọlọrun lẹnu iṣẹ mọto ti mo n ṣe, mo ra ile fun Maami, Ọlọrun tun ran mi lọwọ lati ran wọn lọ si Haaji lọdun 1999 si 2000.	Owó àjọ àti owó iṣẹ́ ọkọ̀ lọ́tùn lósì ni mo tù jọ, tí mo kọ́kọ́ fi tún ilé tí Màmá ń gbé kọ́, ṣùgbọ́n iṣẹ́ afọlẹ̀, agbálẹ̀ títí ìjọba kò ṣeé ṣe mọ́, nítorí àgbà ti dé sí màmá, ṣùgbọ́n pẹ̀lú ìrànlọ́wọ́ Ọlọ́run lẹ́nu iṣẹ́ mọ́tò tí mo ń ṣe, mo ra ilé fún Maámi, Ọlọ́run tún ràn mí lọ́wọ́ láti rán wọn lọ sí Háájì lọ́dún 1999 sí 2000.
Awọn ati awọn iyawo mi ni wọn jọ lọ Haaji nigba kan naa.	Àwọn àti àwọn ìyàwó mi ni wọ́n jọ lọ Háájì nígbà kan náà.
Mama gbiyanju lori ọmọ tori ẹ mo ṣe wo o pe wọn ni lati jẹun ọmọ, ki wọn gbadun ki ọlọjọ too de.	Màma gbìyànjú lórí ọmọ torí ẹ̀ mo ṣe wò ó pé wọ́n ní láti jẹun ọmọ, kí wọ́n gbádùn kí ọlọ́jọ́ tóó dé.
Aṣejere: Njẹ ara fu yin, boya ẹ lalaa tabi mama gan-an ti n fi apẹẹrẹ han yin pe ọlọjọ ti de?	Àṣejèrè: Ǹjẹ́ ará fu yín, bóyá ẹ lálàá tàbí màmá gan-an ti ń fi àpẹẹrẹ hàn yín pé ọlọ́jọ́ ti dé?
MC Oluọmọ: Ẹ ṣe e!	MC Olúọmọ: Ẹ ṣe é!
Ṣe ẹ ri lỌjọru, ọjọ kọkandinlọgbọn, oṣu kẹrin, iyẹn 29th April, tori ọgbọnjọ, 30 April, ni wọn ku, Mama ti tete ji, wọn ti wẹ, funra mama ni wọn re eekanna wọn, mama tun fi ọda dudu kun irun wọn, wọn n ya a, mo jokoo tiwọn ni palọ, ninu ile ti a wa yii naa ni o, tori o pe oṣu kan ti mo gbe mama wọ inu ile yii, ti mo dẹ ra ọkọ ayọkẹlẹ fun wọn ni mama ku.	Ṣé ẹ ri l’Ọ́jọ́rú, ọjọ́ kọkàndínlọ́gbọ̀n, oṣù kẹrin, ìyẹn 29th April, torí ọgbọ̀njọ́, 30 April, ni wọ́n kú, Màmá ti tètè jí, wọ́n ti wẹ̀, fúnra màmá ni wọ́n ré èékánná wọn, màmá tún fi ọ̀dà dúdú kun irun wọn, wọ́n ń yà á, mo jókòó tìwọ́n ní pálọ̀, nínú ilé tí a wà yìí náà ní o, torí ó pé oṣù kan tí mo gbé màmá wọ inú ilé yìí, tí mo dẹ̀ ra ọkọ̀ ayọ́kẹ́lẹ́ fún wọn ni màmá kú.
Ki n ma fọrọ gun; mama jokoo lẹgbẹẹ mi, wọn bẹrẹ si i ṣadura lọpọlọpọ fun mi, lẹnu ẹ lẹnikan pe mi lori foonu la ba n sọrọ lo ba loun fẹẹ ba mama sọrọ, lori foonu mama gba a niyanju lori ọrọ ọlọkọ de, mama si ṣadura fun un.	Kí n má fọ̀rọ̀ gùn; màmá jókòó lẹ́gbẹ̀ẹ́ mi, wọ́n bẹ̀rẹ̀ sí í ṣàdúrà lọ́pọ̀lọpọ̀ fún mi, lẹ́nu ẹ̀ lẹnìkan pè mí lórí fóònù la bá ń sọ̀rọ̀ ló bá lóun fẹ́ẹ́ bá màmá sọ̀rọ̀, lórí fóònù màmá gba á níyànjú lórí ọ̀rọ̀ ọlọ́kọ̀ dé, màmá sì ṣàdúrà fún un.
Ẹni yii wa bi mama leere pe Kinni koun ba Mama ra bọ toun ba n bọ wa ki wọn?	Ẹni yìí wá bi màmá léèrè pé ‘Kínni kóun bá Màmá rà bọ̀ tóun bá ń bọ̀ wá kí wọn?
Mama ni aṣọ leesi funfun lawọn fẹ.	Màmá ní aṣọ léèsì funfun làwọ́n fẹ́.
Yatọ si eyi, eeyan to maa n tọju ile, to maa n gbalẹ fun wọn; Ẹgbẹrun mẹẹẹdọgbọn ni mama san fun gẹgẹ bii owo oṣu rẹ, dipo ẹgbẹrun mẹwaa ti wọn maa n san fonitọhun.	Yàtọ̀ sí èyí, èèyàn tó máa ń tọ́jú ilé, tó máa ń gbálẹ̀ fún wọn; Ẹgbẹ̀rún mẹ́ẹ̀ẹ́dọ́gbọ̀n ni màmá san fun gẹ́gẹ́ bíi owó oṣù rẹ̀, dípò ẹgbẹ̀rún mẹ́wàá tí wọ́n máa ń san fónítọ̀hún.
Gbogbo eniyan to ba wa ki mama lọjọ Wẹsde o ku ọla ti wọn fẹẹ ku ni Mama fun lowo, owo tuntun to niye lori bii ẹbun, tilẹ ọjọ naa fi ṣu, ohun ti wọn ṣe niyẹn.	Gbogbo ènìyàn tó bá wá kí màmá lọ́jọ́ Wẹ́sdè ó ku ọ̀la tí wọ́n fẹ́ẹ́ kú ni Màmá fún lówó, owó tuntun tó níye lórí bíi ẹ̀bùn, tílẹ̀ ọjọ́ náà fi ṣú, ohun tí wọ́n ṣe nìyẹn.
Nigba to wa di ọjọ Tọsde, Ọgbọnjọ ti mama ku gan-an, emi wa ninu yara temi loke, nitori mo kuro nile ọdọ mi la ti sa fawọn alejo nitori arun Korona to gba ode kan yii.	Nígbà tó wá di ọjọ́ Tọsde, Ọgbọnjọ́ tí màmá kú gan-an, èmi wà nínú yàrá tèmi lókè, nítorí mo kúrò nílé ọ̀dọ̀ mi lá ti sá fáwọn àlejò nítorí àrùn Kòrónà tó gba òde kan yìí.
Mo n wo wọn ninu yara temi lati inu kamẹra, mo ri i pe, wọn tan redio wọn lati gbọ koko inu iwe iroyin, lẹyin ti wọn ṣe eyi tan, wọn pada sori ibusun wọn, mama dẹ da aṣọ ibora wọn funfun bora.	Mo ń wò wọ́n nínú yàrá tèmi láti inú kámẹ́rà, mo rí i pé, wọ́n tan rédíò wọn láti gbọ́ kókó inú ìwé ìròyìn, lẹ́yìn tí wọ́n ṣe èyí tán, wọ́n padà sórí ibùsùn wọn, màmá dẹ̀ da aṣọ ìbora wọn funfun bora.
Nigba to si jẹ pe bi mama ṣe maa n sun niyẹn, ko jẹ ki emi ka a kun.	Nígbà tó sì jẹ́ pé bí màmá ṣe máa ń sùn nìyẹn, kò jẹ́ kí èmí kà á kún.
Laipẹ ninu kamẹra ni mo ri iyawo ẹgbọn mi to sun mọ wọn julọ, lo n sare kiri inu yara, ni mo ba sọkalẹ lati bi i leere pe ṣe o n ṣe ereepa ninu ile ni?	Láìpẹ́ nínú kámẹ́rà ni mo rí ìyàwó ẹ̀gbọ́n mi tó sún mọ́ wọn jùlọ, ló ń sáré kiri inú yàrá, ni mo bá sọ̀kalẹ̀ láti bi í léèrè pé ṣé ó ń ṣe eréepá nínú ilé ni?
Lo ba ni rara o, mama ni o, mo ni ki lo ṣe mama, ṣe bi wọn n sun ni?	Ló bá ní rárá o, màmá ni o, mo ní kí ló ṣe màmá, ṣe bí wọ́n ń sùn ni?
O ni rara o, toun ye oun o, mama ko sun o, ni mo ba sun mọ Maami, mo yẹ ọwọ wọn wo, ni mo ba ri i pe ọlọjọ ti de.	Ó ní rárá o, tòuń yé òun o, màmá kò sùn o, ni mo bá sún mọ́ Màámi, mo yẹ ọwọ́ wọn wò, ni mo bá rí i pé ọlọ́jọ́ ti dé.
Mo wa wo o pe ṣe bi eeyan ṣe maa n ku niyi?	Mo wá wò ó pé ṣé bí èèyàn ṣe máa ń kú nìyi?
Alabajọ ti Maami fi sọ pe oun fẹ aṣọ leesi funfun gẹgẹ bi ẹbun.	Alábájọ tí Màámi fi sọ pé òun fẹ́ aṣọ léèsì funfun gẹ́gẹ́ bí ẹ̀bùn.
Koda, aṣọ aran ti wọn wọ ni Mẹka lai mọ iye ọdun sẹyin, Mama yọ ọ silẹ fun isinku wọn ati aṣọ funfun ti mo fi n kirun ni wọn fi we wọn.	Kódà, aṣọ àrán tí wọ́n wọ̀ ní Mẹ́kà láì mọ iye ọdún sẹ́yìn, Màmá yọ ọ́ sílẹ̀ fún ìsìnkú wọn àti aṣọ funfun tí mo fi ń kírun ni wọ́n fi wè wọ́n.
Ki n ma tan yin Aṣejere, iku Maami dun mi, ko sẹni to ma fẹ ki arugbo oun ku, mi o tii gbagbọ pe Maami ti ku, lẹyin ọdun kan, mi o ro pe o ti i le kuro lara mi.	Kí n má tàn yín Àṣejèrè, ikú Màámi dùn mí, kò sẹ́ni tó má fẹ́ kí arúgbó òun kú, mi ò tíì gbàgbọ́ pé Màámi ti kú, lẹ́yin ọdún kan, mi ò rò pé ó tí ì le kúrò lára mi.
Aṣejere: Hun!	Àṣejèrè: Hun!
Bawo lo ṣe ri lara yin nigba ti wọn fẹẹ gbe mama wọnu saaree?	Báwo ló ṣe rí lára yín nígbà tí wọ́n fẹ́ẹ́ gbé màmá wọnú sààréè?
MC Oluọmọ: Haa!	MC Olúọmọ: Haa!
Mo sa kuro ni!	Mo sá kúrò ni!
Oju mi o gba a, ṣe ni mo n ke bi ọmọde, awọn Afaa lo fa mi pada o.	Ojú mi ò gbà á, ṣe ni mo ń ké bí ọmọdé, àwọn Àfáà ló fà mí padà o.
Afaa Sulaimon Onikijipa sọ pe o gbọdọ ṣoju mi ati pe ohun idunnu ni fun mi nitori ọjọ keje aawẹ ni mama ku, o tun wa jẹ ọjọ Alamisi, Tọsde, Maami ko da mi laamu, ko ṣaisan to fi ku, wọn ni; ọpẹ lo yẹ mi.	Àfáà Sulaimon Oníkíjìpá sọ pé ó gbọ́dọ́ ṣojú mi àti pé ohun ìdùnnú ni fún mi nítorí ọjọ́ keje ààwẹ̀ ni màmá kú, ó tún wá jẹ́ ọjọ́ Àlàmísì, Tọ̀sdè, Màámi kò dà mì láàmú, kò ṣàìsàn tó fi kú, wọ́n ní; ọpẹ́ ló yẹ mí.
Aṣejere: Pẹlu bi ẹ ṣe nifẹẹ mama yin, ṣe ka maa foju sọna fun ajọ Alaaja Ọmọtonwo Foundation?	Àṣejèrè: Pẹ̀lú bí ẹ ṣe nífẹ̀ẹ́ màmá yín, ṣé ká máa fojú sọ́nà fún àjọ Àlàájà Ọmọ́tóńwò Foundation?
MC Oluọmọ: Ki Ọlọrun Ọba kẹmi nikẹ ọla ju bayii lọ, Mo fẹ kọ mọṣalaasi ti a o kun lọda funfun, ti gbogbo ohun yoowu to ba fẹẹ wa ninu rẹ yoo jẹ funfun fun iranti Maami nitori Maami fẹran oun funfun nigba aye rẹ.	MC Olúọmọ: Kí Ọlọ́run Ọba kẹ́mi níkẹ̀ ọlà ju báyìí lọ, Mo fẹ́ kọ́ mọ́ṣáláasí tí a ó kùn lọ́dà funfun, tí gbogbo ohun yòówù tó bá fẹ́ẹ́ wà nínú rẹ̀ yóò jẹ́ funfun fún ìrántí Màámi nítorí Màámi fẹ́ràn oun funfun nígbà ayé rẹ̀.
Ẹ ri i pe ile ti wọn gbe yii; funfun ni ati gbogbo ohun to wa ninu ẹ.	Ẹ rí i pé ilé tí wọ́n gbé yìí; funfun ni àti gbogbo ohun tó wà nínú ẹ̀.
Pẹlupẹlu, Mama fẹran Ọlọrun ati adura pupọ tori idi eyi mi o ṣe oku ti a maa ra ankara, pe elere, rara ko jọ ọ, lẹyin Korona yii lagbara Ọlọrun, maa ṣadura fun Maami, onikaluku to ba n bọ nibi adura yii, ko wọ aṣọ funfun, mi o ṣe oku a n mu ankara o!Aṣejere: A dupẹ ewu to foyin da lọdun kan ṣẹyin, bawo lo ṣe ri lara Mama nigba ti wọn gbọ?	Pẹ̀lúpẹ̀lú, Màmá fẹ́ràn Ọlọ́run àti àdúrà púpọ̀ torí ìdí èyí mi ò ṣe òkú tí a máa ra àǹkará, pe eléré, rárá kò jọ́ ọ́, lẹ́yìn Kòrónà yìí lágbára Ọlọ́run, màá ṣàdúrà fún Màámi, oníkálukú tó bá ń bọ̀ níbi àdúrà yìí, kó wọ aṣọ funfun, mì ò ṣe òkú a ń mú àǹkará o!Aṣejere: A dúpẹ́ ewu tó fòyín dá lọ́dún kan ṣẹ́yìn, báwo ló ṣe rí lára Màmá nígbà tí wọ́n gbọ́?
MC Oluọmọ: Maami ko gbọ pe wọn gun mi o, Haa!	MC Olúọmọ: Màámi kò gbọ́ pé wọ́n gún mi o, Haa!
Gbogbo bi mo ṣe wa ni ọsibitu, ti mo tun lọ si Amẹrika fun itọju, a o jẹ ki mama gbọ, ko da a o jẹ ki wọn gbọ redio lasiko iṣele buruku naa.	Gbogbo bí mo ṣe wà ní ọsibítù, tí mo tún lọ sí Amẹ́ríkà fún ìtọ́jú, a ò jẹ́ kí màmá gbọ́, kó dà a ò jẹ kí wọ́n gbọ́ rédíò lásìkò ìṣèlè burúkú náà.
Aṣejere: Kin ni ẹ maa padanu ju nipa Mama?	Àṣejèrè: Kín ni ẹ máa pàdánù jù nípa Màmá?
MC Oluọmọ: Nnkan ti mo maa padanu ju nipa Maami ni lọrọ iyanju wọn pe; Maa ṣora, oju lalakan fi n ṣọle.	MC Olúọmọ: Nǹkan tí mo máa pàdánù jù nípa Màámi ni lọ́rọ̀ ìyànjú wọn pé; ‘Máa ṣóra, ojú lalákàn fi ń ṣọ́lé.
 Maami a ni; maa ye o o, adabi tawọn ba ṣebi sọmọ ọlọmọ nikan loku, Maami a ṣadura fun mi ti n ba ti wa n lọ maa fẹnu ko wọn niwaju ori.	’ Màámi á ní; ‘màá yè o o, àdàbí táwọn bá ṣebi sọ́mọ ọlọ́mọ nìkan lókù’, Màámi á ṣàdúrà fún mi tí n bá ti wá ń lọ màá fẹnu kò wọ́n níwájú orí.
Wọn tun maa n sọ pe Abiyamọ kii ṣepe fọmọ to ba buru, adura lọrọ iru ọmọ bẹẹ gba, ẹ wo o, mi o ti mọ pe mama ku, i miss her soo much!	Wọ́n tún máa ń sọ pé Abiyamọ kìí ṣépè fọ́mọ tó bá burú, àdúrà lọ̀rọ̀ irú ọmọ bẹ́ẹ̀ gbà, ẹ wò ó, mi ò tí mọ̀ pé màmá kú, i miss her soo much!
Ṣugbọn inu mi dun pe gbogbo ọrọ ti wọn n sọ pe awọn ko ni ṣaarẹ, awọn ko ni da mi laamu ti awọn ba fẹẹ ku nitori naa ki n ye e ra oogun fawọn latilu oyinbo, ti mo ba ra ogun lati Amẹrika, Maami a rẹrin-rẹrin pe awọn ko ni ṣaarẹ, pe iku wọọrọ lawọn maa ku, o dẹ ri bẹẹ, eyi dun mọ mi ninu lọpọlọpọ.	Ṣùgbọ́n inú mí dùn pé gbogbo ọ̀rọ̀ tí wọ́n ń sọ pé àwọn kò ní ṣàárẹ̀, àwọn kò ní dà mí láàmú tí àwọn bá fẹ́ẹ́ kú nítorí náà kí n yé é ra oògùn fáwọn látìlú òyìnbó, tí mo bá ra ògùn láti Amẹ́ríkà, Màámi á rẹ́rìn-rẹ́rìn pé àwọn kò ní ṣàárẹ̀, pé ikú wọ́ọ́rọ́ làwọ́n máa kú, ó dẹ̀ rí bẹ́ẹ̀, èyí dùn mọ́ mi nínú lọ́pọ̀lọpọ̀.
Aṣejere: Iru ọrọ wo ni mama maa n sọ fun yin ti ẹ ko le gbagbe?	Àṣejèr̀e: Irú ọ̀rọ̀ wo ni màmá máa ń sọ fún yín tí ẹ kò le gbàgbé?
MC Oluọmọ: Maami maa n sọ fun mi pe ẹni to ba ruure lo maa sọọre, ẹni to ba lo inu meji pẹlu mi kan n ṣe ara ẹ ni, pe ki n yara lati gbọrọ ṣugbọn ki n lọra lati fesi, nitori naa ni ipo ti Ọlọrun gbe mi de lọjọ oni yii, tẹnikan ba sọrọ nnkan ti kii ṣe ootọ fun mi, mi o ni binu, maa kan maa wo o ni, nitori mo mọ pe to ba ya otitọ maa farahan.	MC Olúọmọ: Màámi máa ń sọ fún mi pé ẹní tó bá rùúre ló máa sọ̀ọ́re, ẹni tó bá lo inú méjì pẹ̀lú mi kàn ń ṣe ara ẹ̀ ni, pé kí n yára láti gbọ́rọ̀ ṣùgbọ́n kí n lọ́ra láti fèsì, nítorí náà ni ipò tí Ọlọ́run gbé mi dé lọ́jọ́ òní yìí, tẹ́nìkan bá sọ̀rọ̀ nǹkan tí kìí ṣe òótọ́ fún mi, mi ò ní bínú, màá kàn máa wò ó ni, nítorí mo mọ̀ pé tó bá yá òtítọ́ máa farahàn.
Aṣejere: Imọran yin fawọn abiyamọ lapapọ?	Àṣejèrè: Ìmọ̀ràn yín fáwọn abiyamọ lápapọ̀?
MC Oluọmọ: Imọran mi fawọn abiyamo ni pe, ki wọn maa ṣadura fawọn ọmọ wọn, ki wọn ma da awọn ọmọ silẹ fun ẹnikankan lati tọju, ọmọ to ba buru ko ṣe e ta nu, adura lọrọ ẹ gba, ki wọn ma ro ibi sọmọlakeji tabi ki wọn maa ṣe ọmọ ọdọ bi ko ti tọ, nitori ohun teeyan ba ṣe lo maa gba, ka tọju ọmọ ọdọ, ọmọ ọlọmọ bii tiwa, kawọn ọmọ tiwọn naa le ri alaanu, ẹru ni baba o, ọna lo jin o!Aṣejere: Lakotan ki loruko Mama Agege?	MC Olúọmọ: Ìmọ̀ràn mi fáwọn abiyamo ni pé, kí wọ́n máa ṣàdúrà fáwọn ọmọ wọn, kí wọ́n má da àwọn ọmọ sílẹ̀ fún ẹnìkankan láti tọ́jú, ọmọ tó bá burú kò ṣe é ta nù, àdúrà lọ̀rọ̀ ẹ̀ gbà, kí wọ́n má ro ibi sọ́mọlàkejì tàbí kí wọ́n máa ṣe ọmọ ọ̀dọ̀ bí kò ti tọ́, nítorí ohun téèyàn bá ṣe ló máa gbà, ká tọ́jú ọmọ ọ̀dọ̀, ọmọ ọlọ́mọ bíi tiwa, káwọn ọmọ tiwọn náà le rí aláànú, ẹrú ní baba ò, ọ̀nà ló jìn o!Àṣejèrè: Lákòtán kí lorúko Màmá Agége?
MC Oluọmọ: Orukọ Mama ni Alaaja Sinat Abẹbi Ọmọtonwo Akinsanya.	MC Olúọmọ: Orúkọ Màmá ni Àlàájà Sinat Àbẹ̀bi ́Ọmọ́tóńwò Akínsànyà.
Mama Agege ni wọn, tori Agege ni wọn gbe fun igba pipẹ, ibẹ ni mo ti ba wọn kiri epo ri, ibẹ ni mo ti ba Maami ta Amala ni Katangowa lati Agege, isọ ounjẹ Maami ṣi wa ni Katangowa di bi a ṣe n sọrọ yii!.	Màmá Agége ni wọ́n, torí Agége ni wọ́n gbé fún ìgbà pípẹ́, ibẹ̀ ni mo ti bá wọn kiri epo rí, ibẹ̀ ni mo ti bá Màámi ta Àmàlà ní Kàtáńgówá láti Agége, ìsọ̀ oúnjẹ Màámi ṣì wá ní Kàtáńgówá di bí a ṣe ń sọ̀rọ̀ yìí!.
PWC ṣeleri ati tẹ siwaju pẹlu atunṣe oju-popo lasiko ojo	PWC ṣèlérí àti tẹ̀ síwájú pẹ̀lú àtúnṣe ojú-pópó lásìkò òjò
Ọga agba ileeṣẹ to n ṣatunṣe awọn oju popo nipinlẹ Eko, Onimọ-Ẹrọ Olufẹmi Daramọla ti mu u da awọn olugbe Eko loju pe ileeṣẹ oun ko ni sinmi ati maa tun awọn ojuọna gbogbo to wa nipinlẹ naa ṣe, paapaa lasiko ojo taa ti wa ninu rẹ yii.	Ọ̀gá àgbà iléeṣẹ́ tó ń ṣàtúnṣe àwọn ojú pópó nípínlẹ̀ Èkó, Onímọ̀-Ẹ̀rọ Olúfẹ́mi Dáramọ́lá ti mú u dá àwọn olùgbé Èkó lójú pé iléeṣẹ́ òun kò ní sinmi àti máa tún àwọn ojúọ̀nà gbogbo tó wà nípínlẹ̀ náà ṣe, pàápàá lásìkò òjò táa ti wà nínú rẹ̀ yìí.
O ni, ohun to jẹ gomina logun lọwọ yii ni pe ko gbọdọ si koto kan ṣoṣo lawọn opopona wa.	Ó ní, ohun tó jẹ gómìnà lógún lọ́wọ́ yìí ni pé kò gbọdọ̀ sí kòtò kan ṣoṣo láwọn òpópónà wa.
O ni, laarin oṣu kọkanla ọdun to kọja si oṣu karun un ọdun yii, awọn opopona tiye wọn to ọtalerugba (260) nileeṣẹ oun ti ṣe kaakiri ipinlẹ Eko.	Ó ní, láàrín oṣù kọkànlá ọdún tó kọjá sí oṣù karùn ún ọdún yìí, àwọn òpópónà tíye wọ́n tó ọ̀tàlérúgba (260) niléeṣẹ́ òun ti ṣe káàkiri ìpínlẹ̀ Èkó.
Bakan naa lo si tun mẹnuba a pe bo tiẹ jẹ pe arun Korona ṣe idiwọ to pọ funleeṣẹ naa, sibẹ ọpọ awọn oju ọna to wa lEkoo lawọn ti tun ṣe.	Bákan náà ló sì tún mẹ́nubà á pé bó tiẹ̀ jẹ́ pé àrùn Kòrónà ṣe ìdíwọ́ tó pọ̀ fúnléeṣẹ́ náà, síbẹ̀ ọ̀pọ̀ àwọn ojú ọ̀nà tó wà l’Ékòó làwọ́n ti tún ṣe.
Lara awọn oju ọna ti wọn tun ṣe lasiko igbele arun Korona naa ni Acme, Kasumu Alẹṣinlọye lẹbaa Agidingbi, ati apa kan Ọrẹgun wọ Ikosi.	Lára àwọn ojú ọ̀nà tí wọ́n tún ṣe lásìkò ìgbélé àrùn Kòrónà náà ni Acme, Kásúmù Alẹ́ṣinlọ́yé lẹ́bàá Agìdìǹgbì, àti apá kan Ọ̀rẹ̀gún wọ Ìkòsì.
Ni Alimọṣọ, lara awọn oju ọna ti wọn tun ṣe ni Baruwa, Aderele, Duduyẹmi ati Okesalu nitosi Ikọtun.	Ní Àlímọ̀ṣọ́, lára àwọn ojú ọ̀nà tí wọ́n tún ṣe ni Bàrúwá, Adérelé, Dúdúyẹmí àti Òkèsálú nítòsí Ìkọ̀tún.
Awọn yooku ti wọn tun ṣe ni Nuru Oniwo.	Àwọn yòókù tí wọ́n tún ṣe ni Núrù Oníwó.
Ikorodu Club, Gbasemo, Fatimọ Bintu Ṣolebọ ati Mabadejẹ ni Ikorodu ati bẹẹ bẹẹ lọ.	Ìkòròdú Club, Gbásemó, Fátímọ̀ Bíńtù Ṣólebọ̀ àti Mábadéjẹ́ ní Ìkòròdú àti bẹ́ẹ̀ bẹ́ẹ̀ lọ.
Daramọla ni, alaalẹ ofin to de arun Korona lo fa ọwọ aago sẹyin, paapaa ninu oṣu kẹrin ati ikarun un ọdun yii, gẹgẹ bawọn ti pinnu ati ṣe nibẹrẹ ọdun yii.	Dáramọ́lá ní, alaalẹ́ òfin tó de àrun Kòrónà ló fa ọwọ́ aago sẹ́yìn, pàápàá nínú oṣù kẹrin àti ìkarùn ún ọdún yìí, gẹ́gẹ́ báwọn ti pinnu àti ṣe níbẹ̀rẹ̀ ọdún yìí.
O wa ṣeleri pe ileeṣẹ oun ko ni i kaarẹ lasiko ojo, lati maa tun awọn oju ọna ṣe.	Ó wá ṣèlèrí pé iléeṣẹ́ òun kò ní í káàrẹ̀ lásìkò òjò, láti máa tún àwọn ojú ọ̀nà ṣe.
Nipa ti atunṣẹ afara ẹlẹẹkẹta, iyẹn Third Mainland Bridge, ọga PWC naa sọ pe atunṣe ti bẹrẹ loju ọna Otto Iddo, oju ọna Apapa, Constain Roundabout, Oyingbo, Funṣọ Williams ati Herbert Macaulay.	Nípa ti àtúnṣẹ afárá ẹlẹ́ẹ̀kẹta, ìyẹn Third Mainland Bridge, ọ̀gá PWC náà sọ pé àtúnṣe ti bẹ̀rẹ̀ lójú ọ̀nà Otto Iddo, ojú ọ̀nà Àpápá, Constain Roundabout, Òyìngbò, Fúnṣọ́ Williams àti Herbert Macaulay.
Iṣẹ afara Pen Cinema ti de idaji, oṣu kẹsan-an lo maa pari  Adeyọye	Iṣẹ́ afárá Pen Cinema ti dé ìdajì, oṣù kẹsàn-án ló máa parí – Adéyọyè
Ijọba ipinlẹ Eko ti ṣeleri ati yọnda iṣẹ akanṣẹ awọn opopona kan to n lọ lọwọ fawọn araalu ko too di opin ọdun yii.	Ìjọba ìpínlẹ̀ Èkó ti ṣèlérí àti yọ̀ǹda iṣẹ́ àkànṣẹ àwọn òpópónà kan tó ń lọ lọ́wọ́ fáwọn aráàlú kó tóó di òpin ọdún yìí.
Lara ara awọn iṣẹ akanṣe naa ni afara Agege Pen Cinema, ojuna Agric si Iṣawo, ojuna Eko si Badagry ati afara ẹlẹẹkẹrin, iyẹn 4th Mainland Bridge.	Lára ara àwọn iṣẹ àkànṣe náà ni afárá Agége Pen Cinema, òjunà Agric sí Ìṣáwò, òjunà Èkó sí Badagry àti afárá ẹlẹ́ẹ̀kẹrin, ìyẹn 4th Mainland Bridge.
Ẹni to n gba Gomina Babajide Sanwo-Olu nimọran lori iṣẹ ode, Onimọ-Ero Aramide Adeyọye lo sọrọ yii di mimọ, nigba to n jabọ iṣẹ iriju ẹka ileeṣẹ iṣẹ ode nipinlẹ Eko.	Ẹni tó ń gba Gómìnà Babájídé Sanwó-Olú nímọ̀ràn lórí iṣẹ́ òde, Onímọ̀-Èro Arámídé Adéyọyè ló sọ̀rọ̀ yìí di mímọ̀, nígbà tó ń jábọ̀ iṣẹ́ ìríjú ẹ̀ka iléeṣẹ́ iṣẹ́ òde nípínlẹ̀ Èkó.
Ipade awọn oniroyin ti wọn ṣe ninu ọgba igbafẹ JJT to wa ni Alausa, Ikẹja, lEkoo lo ti waye lati sami ayẹyẹ ọdun kinni Gomina Sanwo-Olu lọfiisi.	Ìpàdé àwọn oníròyìn tí wọ́n ṣe nínú ọgbà ìgbafẹ́ JJT tó wà ní Aláusá, Ìkẹjà, l’Ékòó ló ti wáyé láti sàmì ayẹyẹ ọdún kínní Gómìnà Sanwó-Olú lọ́fíísì.
Oṣu kin in ni ọdun yii ni Gomina Sanwo-Olu ṣeleri fawọn olugbe Agege pe iṣẹ afara naa yoo pari ninu oṣu keje ọdun 2020, ṣugbọn pẹlu arun Korona to gba agbaye kan, olugbaninimọran gomina naa sọ pe iṣẹ ọhun ti sun siwaju fun oṣu mẹta, iyẹn ni pem o di inu kẹsan-an ọdun ni wọn maa pari iṣẹ naa.	Oṣú kín ín ní ọdún yìí ni Gómìnà Sanwó-Olú ṣèlérì fáwọn olùgbé Agége pé iṣẹ́ afárá náà yóò parí nínú oṣù keje ọdún 2020, ṣùgbọ́n pẹ̀lú àrùn Kòrónà tó gba àgbáye kan, olùgbaninímọ̀ràn gómìnà náà sọ pé iṣẹ́ ọ̀hun ti sún síwájú fún oṣù mẹ́ta, ìyẹn ni pem ó di inú kẹsàn-án ọdún ni wọ́n máa parí iṣẹ́ náà.
Ṣugbọn Abilekọ Adeyọye ṣalaye pe awọn iṣẹ ọhun pẹlu afara Pen Cinema yoo pari laipẹ yii nitori pe iṣẹ afara naa ti de idaji.	Ṣùgbọ́n Abilékọ Adéyọyè ṣàlàyé pé àwọn iṣẹ́ ọ̀hun pẹ̀lú afárá Pen Cinema yóò parí láìpẹ́ yìí nítorí pé iṣẹ́ afárá náà ti dé ìdajì.
Bakan naa lobinrin naa tun sọ pe awọn ojuna mẹtadinlogoji (37) nijọba Sanwo-Olu pari ti wọn si ti ṣefilọlẹ rẹ, bẹẹ latunṣe n lọ lọwọ lawọn ojuna to din diẹ ni irinwo.	Bákan náà lobìnrin náà tún sọ pé àwọn ojúnà mẹ́tàdínlógójì (37) nìjọba Sanwó-Olú parí tí wọ́n sì ti ṣèfilọ́lẹ̀ rẹ̀, bẹ́ẹ̀ làtúnṣe ń lọ lọ́wọ́ láwọn ojúna tó dín díẹ̀ ní irinwó.
Lara awọn iṣẹ ti Adeyọye tijọba yoo pari laipẹ ni Eric Moore si Mazamaza, Mazamaza si Agboju, Agboju si trade fair.	Lára àwọn iṣẹ́ tí Adéyọyè tíjọba yóò parí láìpẹ́ ni Eric Moore sí Mazamaza, Mazamaza sí Agbojú, Agbojú sí trade fair.
Bakan naa ni iṣẹ tun n lọ lọwọ ni Igbogbo lojuna Bọla Ahmed Tinubu si Igbe ati bẹẹ bẹẹ lọ.	Bákán náà ni iṣẹ́ tún ń lọ lọ́wọ́ ní Ìgbogbò lójúnà Bọ́lá Ahmed Tinubu sí Ìgbé àti bẹ́ẹ̀ bẹ́ẹ̀ lọ.
Nipa atunṣe awọn oju titi to wa nipinlẹ Eko, Adeyọye ni ijọba ti ṣatunṣe awọn oju titi ọgọjọ lati le din iṣoro sunkẹrẹ fakẹrẹ ku.	Nípa àtúnṣe àwọn ojú títì tó wà nípínlẹ̀ Èkó, Adéyọyè ní ìjọba ti ṣàtúnṣe àwọn ojú títì ọgọ́jọ láti le dín ìṣòro súnkẹrẹ fàkẹrẹ kù.
Joys, ọmọ Oyedepo rele ọkọ	Joys, ọmọ Oyèdépò relé ọkọ
Ayẹyẹ igbeyawo Joyce, ọmọ Biṣọọbu Oyedepo n lọ lọwọ bayii ni ṣọọṣi baba rẹ.	Ayẹyẹ ìgbéyàwó Joyce, ọmọ Bíṣọ́ọ̀bù Oyèdépò ń lọ lọ́wọ́ báyìí ní ṣọ́ọ̀ṣì bàbá rẹ̀.
Aago mẹwaa ni wọn bẹrẹ isin igbeyawo naa.	Aago mẹ́wàá ni wọ́n bẹ̀rẹ̀ ìsìn ìgbeyàwó náà.
Orukọ ọkọ rẹ ni Abimbọla Ọlalẹyẹ Abọdunrin.	Orúkọ ọkọ rẹ̀ ni Abímbọ́lá Ọlálẹ́yẹ Abọ́dúnrìn.
Oyedepo lo mu ọmọ rẹ lọwọ wa sinu ṣọọṣi Bi a ṣe n kọ iroyin yii lọwọ, igbeyawo mọ-mi-n-mọ-ọ n lọ lọwọ laarin ọmọ olori ijọ Winners, Biṣọọbu Oyedepo ati afẹsọna rẹ, Abimbọla Ọlalẹyẹ ninu ọgba ṣọọṣi naa ni Ọta.	Oyèdépò ló mú ọmọ rẹ̀ lọ́wọ́ wá sínú ṣọ́ọ̀ṣì Bí a ṣe ń kọ ìròyìn yìí lọ́wọ́, ìgbeyàwó mọ̀-mí-n-mọ̀-ọ́ ń lọ lọ́wọ́ láàrín ọmọ olórí ìjọ Winners, Bíṣọ̀ọ̀bù Oyèdépò àti àfẹ́sọ́nà rẹ̀, Abímbọ́lá Ọlálẹ́yẹ nínú ọgbà ṣọ́ọ̀ṣì náà ní Ọ̀tà.
Oni, ọjọ Fraide ni wọn ṣe geeji abigbẹyin olori ijọ naa ati afẹsọna rẹ.	Òní, ọjọ́ Fráìde ni wọ́n ṣe géèjì àbígbẹ̀yìn olórí ìjọ náà àti àfẹ́sọ́nà rẹ̀.
Ọla Satide nigbeyawo naa maa waye gan-an ni ṣọọṣi baba rẹ to wa ni Canaanland ni Ọta, ninu gbọngan ileewe yunifasiti Covenant to wa ninu ọgba ṣọọṣi naa.	Ọ̀la Sátidé nìgbeyàwó náà máa wáyé gan-an ní ṣọ́ọ̀ṣì bàbá rẹ̀ tó wà ní Canaanland ní Ọ̀tà, nínú gbọ̀ngàn iléèwé yunifásítì Covenant tó wà nínú ọgbà ṣọ́ọ̀ṣì náà.
Joyce ni abigbẹyin baba ati mama Oyedepo.	Joyce ni àbígbẹ̀yìn bàbá àti màmá Oyèdépò.
Ohun taa gbọ ni pe o yẹ ki igbeyawo naa ti waye tipẹ, ṣugbọn igbele arun Korona lo fa ọwọ aago sẹyin.	Ohun táa gbọ́ ni pé ó yẹ kí ìgbeyàwó náà ti wáyé tipẹ́, ṣùgbọ́n ìgbélé àrùn Kòrónà ló fa ọwọ́ aago sẹ́yìn.
Ẹkunrẹrẹ iroyin yii n bọ lọna laipẹ.	Ẹ̀kúnrẹ́rẹ́ ìròyìn yìí ń bọ̀ lọ́nà láìpẹ́.
Airiṣẹ awọn ọdọ lo fa rogbodiyan  Ọpẹloyẹru	Àìríṣẹ́ àwọn ọ̀dọ́ ló fa rògbòdìyàn – Ọpẹ́lóyẹrú
Akintunde Bashir, Ibadan	Akíntúndé Bashir, Ìbàdàn
Ọrọ awọn ọlọpaa SARS ilẹ wa, paapaa nilẹ Yoruba kii ṣe oju lasan baa ba ni ka wo o loootọ, ọpọ ẹsun ni awọn araalu ti fi kan wọn, paapaa lori ifiyajẹni lọna aitọ.	Ọ̀rọ̀ àwọn ọlọ́pàá SARS ilẹ̀ wa, pàápàá nílẹ̀ Yorùbá kìí ṣe ojú lásán báa bá ní ká wò ó lóòótọ́, ọ̀pọ̀ ẹ̀sùn ni àwọn aráàlú ti fi kan wọ́n, pàápàá lórí ìfìyàjẹni lọ́nà àìtọ́.
Ohun ti Alaaja Alimọtu Ṣadia Ọpẹloyẹru ba akọroyin wa sọ laipẹ yii niyẹn.	Ohun tí Al̀àájà Àlímọ́tù Ṣadia Ọpẹ́lóyẹrú bá akọ̀ròyìn wa sọ láìpẹ́ yìí nìyẹn.
Alaaja Ọpẹloyẹru Ọla-Inukan sọ pupọ lọrọ, wọn ni afi ki a bẹ awọn olori wa lati pese iṣẹ fun awọn ọdọ wa, ọpọ airiṣẹṣe awọn ọdọ ti wọn kawe ati awọn ti wọn kọṣẹ ni wọn ko ri nnkan ṣe niluu.	Àlàájà Ọpẹ́lóyẹrú Ọlá-Inúkan sọ púpọ̀ lọ́rọ̀, wọ́n ní àfi kí a bẹ àwọn olórí wa láti pèsè iṣẹ́ fún àwọn ọ̀dọ́ wa, ọ̀pọ̀ àìríṣẹ́ṣe àwọn ọ̀dọ́ tí wọ́n kàwé àti àwọn tí wọ́n kọ́ṣẹ́ ni wọn kò rí nǹkan ṣe nílùú.
Obinrin naa ni ọwọ to ba dilẹ ni eṣu n ya lo, eyi lo mu ki Alaaja Ọlaanukan bẹ ijọba lati mojuto eto aabo to ti dojuru, ipani nipakupa ati ifiyajẹni awọn ọdọ, wọn ni eyi lo fa laasigbo ENDSARS lati ọwọ awọn ọdọ, nitori wọn ti sun kan ogiri.	Obìnrin náà ní ọwọ́ tó bá dilẹ̀ ni èṣù ń yá lò, èyí ló mú kí Àlàájà Ọláanúkan bẹ ìjọba láti mójútó ètò ààbò tó ti dojúrú, ìpani nípakúpa àti ìfìyàjẹni àwọn ọ̀dọ́, wọ́n ní èyí ló fa làásìgbò ENDSARS láti ọwọ́ àwọn ọ̀dọ́, nítorí wọ́n ti sún kan ògiri.
Nigba ti Ọpẹloyẹru n tẹ siwaju lori ohun tijọba le ṣe ati ọna ti rogbodiyan yii yoo fi di ohun igbagbe, wọn nijọba ni lati mojuto gbogbo nnkan to gbe owo lori paapaa fun awọn to n ta ohun tẹnu n jẹ, paapaa; ata, epo, ati bẹẹ bẹẹ lọ.	Nígbà tí Ọpẹ́lóyẹrú ń tẹ̀ síwájú lórí ohun tíjọba le ṣe àti ọ̀nà tí rògbòdìyàn yìí yóò fi di ohun ìgbàgbé, wọ́n níjọba ní láti mójútó gbogbo nǹkan tó gbé owó lórí pàápàá fún àwọn tó ń ta ohun tẹ́nu ń jẹ, pàápàá; ata, epo, àti bẹ́ẹ̀ bẹ́ẹ̀ lọ.
Gbajumọ oniṣowo naa ni gbogbo nnkan ti gbowo lori nilọpo mẹta, bẹẹ bi ounjẹ ba ti kuro ninu iṣẹ, iṣẹ buṣe niyẹn.	Gbajúmọ̀ oníṣòwò náà ní gbogbo nǹkan ti gbówó lórí nílọ́po mẹ́ta, bẹ́ẹ̀ bí ouńjẹ bá ti kúrò nínú ìṣẹ́, ìṣẹ́ bùṣe nìyẹn.
Gẹgẹ bi ọmọ bibi Ibadan to fi Ṣaṣa lAkowọnjọ niluu Eko ṣebujoko, wọn ni ifẹ tawọn ni siluu ibadan lo jẹ ki awọn gba lati di iya ẹgbẹ Ibadan Pillars Forum, wọn si lo anfaani naa lati ki gbogbo ọmọ Ibadan ni ilu Eko ati kaakiri pe ki wọn ma gbagbe ile; ajo ko le da bii ile o.	Gẹ́gẹ́ bí ọmọ bíbí Ìbàdàn tó fi Ṣáṣá l’Ákówọnjọ nílùú Èkó ṣebùjókò, wọ́n ní ìfẹ́ táwọn ní sílùú ìbàdàn ló jẹ́ kí àwọn gbà láti di ìyá ẹgbẹ́ Ìbàdàn Pillars Forum, wọ́n sì lo àǹfààní náà láti kí gbogbo ọmọ Ìbàdàn ní ìlú Èkó àti káàkiri pé kí wọ́n má gbàgbé ilé; àjò kò lè dà bíi ilé o.
Aarẹ Iyalaje ilẹ Mẹiran yii tun lo anfaani naa lati ki Olubadan tilẹ Ibadan; Ọba Saliu Akanmu Adetunji Aje Ogungunnisọ I ati gomina ipinlẹ Ọyọ; Onimọ-Ero Ṣeyi Makinde fun iṣẹ takun takun ti wọn n ṣe lỌyọọ.	Ààrẹ Ìyálájé ilẹ̀ Mẹ́iran yìí tún lo àǹfààní náà láti kí Olúbàdàn tilẹ̀ Ìbàdàn; Ọba Saliu Àkànmú Adétúnjí Ajé Ògúngúnnísọ̀ I àti gómìnà ìpínlẹ̀ Ọ̀yọ́; Onímọ̀-Èro Ṣèyí Mákindé fún iṣẹ́ takun takun tí wọ́n ń ṣe l’Ọ́yọ̀ọ́.
Lojiji, ina ṣẹyọ nile Sunday Igboho	Lójijì, iná ṣẹ́yọ nílé Sunday Ìgbòho
Iroyin to n tẹ wa lọwọ ti fihan pe ṣadeede ni ina ṣẹyọ nile Sunday Adeyẹmọ, tawọn eeyan n pe ni Sunday Igboho loru oni mọju.	Ìròyìn tó ń tẹ̀ wá lọ́wọ́ ti fihàn pé ṣàdéédé ni iná ṣẹ́yọ nílé Sunday Adéyẹmọ, táwọn èèyàn ń pè ní Sunday Ìgbòho lóru òní mọ́jú.
Nnkan bii aago mẹta oru ni ina ajeji naa ṣẹyọ nile rẹ to wa ni Soka niluu Ibadan, nipinlẹ Ọyọ.	Nǹkan bíi aago mẹ́ta òru ni iná àjèjì náà ṣẹ́yọ nílé rẹ̀ tó wà ní Sókà nílùú Ìbàdàn, nípínlẹ̀ Ọ̀yọ́.
Bo tiẹ jẹ pe ko ti i sẹni to mọ ohun to fa ina naa, a gbọ pe awọn panapana ti pa ina ọhun.	Bó tiẹ̀ jẹ́ pé kò tí ì sẹ́ni tó mọ ohun tó fa iná náà, a gbọ́ pé àwọn panápaná ti pa iná ọ̀hún.
Alagba Alọ ṣẹwọn gbere, ọmọ ẹ lo n ba laṣepọ	Alàgbà Alọ́ ṣẹ̀wọ̀n gbére, ọmọ ẹ̀ ló ń bá láṣepọ̀
Ileẹjọ giga kan niluu Akurẹ ti sọ Ṣọla Alọ ṣẹwọn gbere, ọmọ rẹ obinrin lo n ba laṣepọ, n lAdajọ Samuel Bọla ba ju u sẹwọn gbere.	Iléẹjọ́ gíga kan nílùú Àkúrẹ́ ti sọ Ṣọlá Alọ́ ṣẹ́wọ̀n gbére, ọmọ rẹ̀ obìnrin ló ń bá láṣepọ̀, n l’Adájọ́ Samuel Bọ́lá bá jù ú sẹ́wọ̀n gbére.
Latigba tọmọbinrin naa ti wa lọmọọdun mẹwaa la gbọ pe baba rẹ ti n ba a sun, nitori nigba ti ọmọ ọhun pe oṣu mẹfa ni iya rẹ ti kọ baba ẹ silẹ.	Látìgbà tọ́mọbìnrin náà ti wà lọ́mọọdún mẹ́wàá la gbọ́ pé bàbá rẹ̀ ti ń bá a sùn, nítorí nígbà tí ọmọ ọ̀hún pé oṣù mẹ́fà ni ìyá rẹ̀ ti kọ bàbá ẹ̀ sílẹ̀.
Awọn ẹgbẹ onigbagbọ kan tọmọ naa darapọ mọ lo lọọ fọrọ ọhun lọ, n laṣiri ba tu pe baba ẹ maa n ba oun laṣepọ.	Àwọn ẹgbẹ́ onígbàgbọ́ kan tọ́mọ náà darapọ̀ mọ́ ló lọọ fọ̀rọ̀ ọ̀hún lọ̀, n làṣírí bá tú pé bàbá ẹ̀ máa ń bá òun láṣepọ̀.
Ọmọ naa ni; gbogbo igba toun ba ti beere owo ileewe ati tiwe lọwọ baba oun lo maa n ba oun lajọṣepọ.	Ọmọ náà ní; gbogbo ìgbà tóun bá ti bèèrè owó iléèwé àti tìwé lọ́wọ́ bàbá òun ló máa ń bá òun lájọṣepọ̀.
Ọga agba ileewe tọmọ naa n lọ lo lọọ fọrọ naa to awọn ọlọpaa leti, ko too di pe wọn fọwọ ofin mu Alagba Alọ.	Ọ̀gá àgbà iléèwé tọ́mọ náà ń lọ ló lọọ fọ̀rọ̀ náà tó àwọn ọlọ́pàá létí, kó tóó di pé wọ́n fọwọ́ òfin mú Alàgbà Alọ́.
Nigba ti wọn gbe e de iwaju adajọ, o ni oun ko jẹbi ọrọ naa nigba ti wọn ka ẹsun naa si i leti.	Nígbà tí wọ́n gbé e dé iwájú adájọ́, ó ní òun kò jẹ̀bi ọ̀rọ̀ náà nígbà tí wọ́n ka ẹ̀sùn náà sí i létí.
Lẹyin atotonu ni adajọ naa ba ju u sẹwọn gbere.	Lẹ́yìn atótónu ni adájọ́ náà bá jù ú sẹ́wọ̀n gbére.
Ori intanẹẹti lati maa ṣayẹwo fawọn oṣiṣẹ-fẹyinti  Pọnnle	Orí íńtánẹ́ẹ̀tì lati máa ṣàyẹ̀wò fáwọn òṣìṣẹ́-fẹ̀yìntì – Pọ́nnlé
Ijọba ipinle Eko ti pinnu ati bẹrẹ eto ayẹwo fawọn oṣiṣẹ-fẹyinti ipinlẹ naa lori ẹrọ ayelujara intanẹẹti, nitori arun Korona to gbode kan.	Ìjọba ìpínlè Èkó ti pinnu àti bẹ̀rẹ̀ ètò àyẹ̀wò fáwọn òṣìṣẹ́-fẹ̀yìntì ìpínlẹ̀ náà lórí ẹ̀rọ ayélujára íńtánẹ́ẹ̀tì, nítorí àrùn Kòrónà tó gbòde kan.
Ayẹwo ọhun ti wọn maa n pe ni MO WA LAYE, I AM ALIVE, ni wọn maa n ṣe lẹẹmeji lọdun.	Àyẹ̀wò ọhun tí wọ́n máa ń pè ní “MO WÀ LÁYÉ”, “I AM ALIVE”, ni wọ́n máa ń ṣe lẹ́ẹ̀mejì lọ́dún.
Ori ẹrọ intanẹẹti ni wọn ti maa ṣe ayẹwo tọdun yii, eyi ni pe ko ni i si anfaani fẹnikẹni lati farahan waa ṣe ayẹwo wọn.	Orí ẹ̀rọ íńtánẹ́ẹ̀tì ni wọ́n ti máa ṣe àyẹ̀wò tọdún yìí, èyí ni pé kò ní í sí àǹfààní fẹ́nikẹ́ni láti farahàn wáá ṣe àyẹ̀wò wọn.
Kọmiṣanna fun ọrọ awọn oṣiṣẹ ati oṣiṣẹ-fẹyinti, Arabinrin Pọnnle Ajibọla sọrọ yii fawọn oniroyin nileejọba Alausa, Ikẹja.	Kọmíṣánnà fún ọ̀rọ̀ àwọn òṣìṣẹ́ àti òṣìṣẹ́-fẹ̀yìntì, Arábìnrin Pọ́nnlé Ajíbọ́lá sọ̀rọ̀ yìí fáwọn oníròyìn níléèjọba Aláúsá, Ìkẹjà.
O ni pẹlu eto tuntun yii waye lati din ipa arun Korona ku nipinlẹ naa, ati lati tẹle eto sun-fun-mi to n lọ lọwọ niluu.	Ó ní pẹ̀lú ètò tuntun yìí wáyé láti dín ipa àrùn Kòrónà kù nípínlẹ̀ náà, àti láti tẹ̀lé ètò sún-fún-mi tó ń lọ lọ́wọ́ nílùú.
Pọnnle ni, ileeṣẹ to n ri si ọrọ awọn oṣiṣẹ-fẹyinti lo maa dari eto naa lọdun yii, awọn lo si maa ṣe ayẹwo naa fun ẹnikọọkan wọn.	Pọ́nnlé ní, iléeṣẹ́ tó ń rí sí ọ̀rọ̀ àwọn òṣìṣẹ́-fẹ̀yìntì ló máa darí ètò náà lọ́dún yìí, àwọn ló sì máa ṣe àyẹ̀wò náà fún ẹnìkọ̀ọ̀kan wọn.
O ni, lẹka ijọba ibilẹ ni awọn oṣiṣẹ ti maa ṣeto naa, ori intanẹẹti ni wọn si ti maa ṣe e.	Ó ní, lẹ́ka ìjọba ìbílẹ̀ ni àwọn òṣìṣẹ̀ ti máa ṣètò náà, orí íńtánẹ́ẹ̀tì ni wọ́n sì ti máa ṣe é.
O pari!	Ó parí!
Gbenga Daniel ti darapọ mọ APC	Gbénga Daniel ti darapọ̀ mọ́ APC
Ọtunba Gbenga Daniel, gomina ipinlẹ Ogun tẹlẹ, to tun jẹ alakoso eto ipolongo ibo fun Alaaji Atiku Abubakar, to dije fun ipo Aarẹ labẹ ẹgbẹ oṣelu PDP lọdun 2019, ti darapọ mọ ẹgbẹ oṣelu APC.	Ọ̀túnba Gbénga Daniel, gómìnà ìpínlẹ̀ Ògùn tẹ́lẹ̀, tó tún jẹ́ alákóso ètò ìpolongo ìbò fún Àlàájì Àtíkù Abubakar, tó díje fún ipò Ààrẹ lábẹ́ ẹgbẹ́ òṣèlú PDP lọ́dún 2019, ti darapọ̀ mọ́ ẹgbẹ́ òṣèlú APC.
Aarọ oni Tuside niroyin naa jẹyọ.	Àárọ̀ òní Túsìde nìròyìn náà jẹyọ.
Ohun taa gbọ ni pe, Gbenga Daniel maa gba kaadi ẹgbẹ APC lonii, ki eto iforukọsilẹ ti wọn n ṣe lọwọ too pari.	Ohun táa gbọ́ ni pé, Gbénga Daniel máa gba káàdì ẹgbẹ́ APC lónìí, ki ́ètò ìforúkọ́sílẹ̀ tí wọ́n ń ṣe lọ́wọ́ tóó parí.
Bẹẹ niroyin fi ye wa pe eto ti n lọ lọwọ fun oun atawọn alatilẹyin rẹ lati darapọ mọ ẹgbẹ oṣelu APC.	Bẹ́ẹ̀ nìròyìn fi yé wa pé ètò ti ń lọ lọ́wọ́ fún òun àtàwọn alátìlẹ́yìn rẹ̀ láti darapọ̀ mọ́ ẹgbẹ́ òṣèlú APC.
Bẹẹ o ba gbagbe, kete lẹyin ti wọn pari eto idibo ọdun 2019 ni Gbenga Daniel, tawọn ololufẹ ẹ maa n pe ni OGD kede rẹ pe oun ko nifẹẹ ati ṣe oṣelu mọ, ati pe oun fẹẹ gbajumọ iṣẹ toun yan laayo.	Bẹ́ẹ́ ò bá gbàgbé, kété lẹ́yìn tí wọ́n parí ètò ìdìbò ọdún 2019 ni Gbénga Daniel, táwọn olólùfẹ́ ẹ̀ máa ń pè ní OGD kéde rẹ̀ pé òun kò nífẹ̀ẹ́ àti ṣe òṣèlú mọ́, àti pé òun fẹ́ẹ́ gbájúmọ́ iṣẹ́ tóun yàn láàyò.
Ṣugbọn, latigba naa la gbọ pe awọn oloṣelu mejeeji; APC ati PDP ti fa a pe ko waa darapọ mọ ẹgbẹ awọn, ko too di pe iroyin tuntun yii jẹyọ.	Ṣ̀ugbọ́n, látìgbà náà la gbọ́ pé àwọn olóṣèlú méjèèjì; APC àti PDP ti fà á pé kó wáá darapọ̀ mọ́ ẹgbẹ́ àwọn, kó tóó di pé ìròyìn tuntun yìí jẹyọ.
A gbọ pe laipẹ ni OGD maa ṣepade pẹlu awọn agba inu ẹgbẹ oṣelu APC, paapaa awọn Gomina Abubakar Atiku Bagudu tipinlẹ Kebbi, Nasir El-Rufai tipinlẹ Kaduna ati Badaru Abubakar tipinlẹ Jigawa.	A gbọ́ pé láìpẹ́ ni OGD máa ṣèpàdé pẹ̀lú àwọn àgbà inú ẹgbẹ́ òṣèlú APC, pàápàá àwọn Gómìnà Abubakar Àtíkù Bagudu tìpínlẹ̀ Kebbi, Nasir El-Rufai tìpínlẹ̀ Kaduna àti Badaru Abubakar tìpínlẹ̀ Jigawa.
A gbiyanju lati du ẹmi Ajimọbi, ṣugbọn  Akin Abayọmi	A gbìyànjú láti du ẹ̀mí Ajímọ̀bi, ṣùgbọ́n… – Akin Àbáyọmí
Ijọba ipinlẹ Eko ti tu aṣiri iku to pa gomina ana nipinlẹ Ọyọ, Abiọla Ajimọbi, kọmiṣanna fun eto ilera ipinlẹ naa, Ọjọgbọn Akin Abayọmi, lo tu aṣiri naa fun awọn oniroyin lonii ọjọ Ẹti, Fraide.	Ìjọba ìpínlẹ̀ Èkó ti tú àṣírí ikú tó pa gómìnà àná nípìnlẹ Ọ̀yọ́, Abíọ́lá Ajímọ̀bi, kọmíṣánnà fún ètò ìlera ìpínlẹ̀ náà, Ọ̀jọ̀gbọ́n Akin Àbáyọ̀mí, ló tú àṣírí náà fún àwọn oníròyìn lónìí ọjọ́ Ẹt̀i, Fráìdè.
Gẹgẹ bi Abayọmi ṣe sọ, o ni loootọ ni gbogbo awọn eleto ilera, paapaa awọn dokita ja fita-fita lati du ẹmi oloṣelu naa, ṣugbọn ẹpa ko boro mọ.	Gẹ́gẹ́ bí Àbáyọ̀mí ṣe sọ, ó ní lóòótọ́ ni gbogbo àwọn elétò ìlera, pàápàá àwọn dókítà jà fita-fita láti du ẹ̀mi olóṣèlú náà, ṣùgbọ́n ẹ̀pa kò bóró mọ́.
Ohun to tubọ fa a ni pe ọpọ awọn ẹya ara rẹ ni ko ṣiṣẹ mọ, arun Korona ti ọkunrin naa lugbadi rẹ lo fa a ti awọn ẹya ara naa ko fi ṣiṣẹ mọ.	Ohun tó túbọ̀ fà á ni pé ọ̀pọ̀ àwọn ẹ̀yà ara rẹ̀ ni kò ṣiṣẹ́ mọ́, àrùn Kòrónà tí ọkùnrin náà lùgbàdì rẹ̀ ló fà á tí àwọn ẹ̀yà ara náà kò fi ṣiṣẹ́ mọ́.
Ọkunrin naa tun ni, bo tiẹ jẹ pe awọn ko ro o ti tẹlẹ pe arun naa maa pa ọkunrin naa, nitori iṣẹ takun takun tawọn dokita ṣe lati du ẹmi ẹ, ṣugbọn ọlọjọ lo de.	Ọkùnrin náà tún ní, bó tiẹ̀ jẹ́ pé àwọn kò rò ó tì tẹ́lẹ̀ pé àrùn náà máa pa ọkùnrin náà, nítorí iṣẹ́ takun takun táwọn dókítà ṣe láti du ẹ̀mí ẹ̀, ṣùgbọ́n ọlọ́jọ́ ló dé.
Ko ṣai gboriyin fun gbogbo awọn oṣiṣẹ ileewosan First Cardiologist Consultant to wa ni Ikoyi, lEkoo.	Kò ṣàì gbóríyìn fún gbogbo àwọn òṣìṣẹ́ iléèwòsàn First Cardiologist Consultant tó wà ní Ìkòyí, l’Ékòó.
Ọsibitu yii ni wọn gbe Ajimọbi lọ, ohun taa gbọ ni pe oun lo ni ki wọn gbe oun lọ sibẹ, o loun ko fẹẹ lo ọsibitu ijọba ti wọn ti n tọju awọn ti arun Korona kọlu.	Ọsibítù yìí ni wọ́n gbé Ajímọ̀bi lọ, ohun táa gbọ́ ni pé òun ló ní kí wọ́n gbé òun lọ síbẹ̀, ó lóun kò fẹ́ẹ́ lo ọsibítù ìjọba tí wọ́n ti ń tọ́jú àwọn tí àrùn Kòrónà kọlù.
Ibẹ lọkunrin naa si pada ku si.	Ibẹ̀ lọkùnrin náà sì padà kú sí.
Bẹẹ o ba gbagbe, ọsibitu yii naa ni olori awọn oṣiṣẹ Aarẹ, Abba Kyari ku si lojosi.	Bẹ́ẹ̀ ó bà gbàgbé, ọsibítù yìí náà ni olórí àwọn òṣìṣẹ́ Ààrẹ, Abba Kyari kú sí lójósi.́
Sanwo-Olu ṣedaro Baba Eto to jade laye	Sanwó-Olú ṣèdárò Bàbá Ètò tó jáde láyé
Gomina Babajide Sanwo-Olu ti ranṣẹ ibanikẹdun si mọlẹbi Baba Eto, iyẹn Oloye Nathaniel Fọlarin Coker to jade laye lana Wẹsde.	Gómìnà Babájídé Sanwó-Olú ti ránṣẹ́ ìbánikẹ́dùn sí mọ̀lẹ́bí Bàbá Ètò, ìyẹn Olóyè Nathaniel Fọlárìn Coker tó jáde láyé lánà Wẹ́sdè.
Ọmọ oloogbe, Fọlarin Coker, to tun jẹ ọga agba ileeṣẹ to n bojuto ọrọ aṣa nilẹ wa, iyẹn Nigerian Tourism Development Corporation (NTDC), to tun figba kan jẹ kọmiṣanna fun ọrọ aṣa lasiko ijọba Akinwunmi Ambọde lo fọrọ naa to awọn oniroyin leti.	Ọmọ olóògbé, Fọlárìn Coker, tó tún jẹ́ ọ̀gá àgbà iléeṣẹ́ tó ń bójútó ọ̀rọ̀ àṣà nílẹ̀ wa, ìyẹn Nigerian Tourism Development Corporation (NTDC), tó tún fìgbà kan jẹ́ kọmíṣánnà fún ọ̀rọ̀ àṣà lásìkò ìjọba Akínwùnmí Ámbọ̀dé ló fọ̀rọ̀ náà tó àwọn oníròyìn létí.
Sanwo-Olu ṣapejuwe iku baba naa gẹgẹ bii adanu nla fun orilẹ-ede Naijiria.	Sanwó-Olú ṣàpèjúwe ikú bàbá náà gẹ́gẹ́ bíi àdánù ńlá fún orílẹ̀-èdè Nàìjíríà.
Ẹni ọdun mẹtadinlọgọrun-un ni baba ọhun jade laye.	Ẹni ọdún mẹ́tàdínlọ́gọ́rùn-ún ni bàbá ọ̀hun jáde láyé.
Ninu iṣẹ ti gomina fi ran akọwe iroyin rẹ, Gboyega Akọṣile, Sanwo-Olu ni Oloogbe Fọlarin Coker wa ninu awọn ti wọn ṣiṣẹ takun takun lati sọ ipinlẹ Eko di apewaawo laarin awọn ẹlẹgbẹ rẹ kaakiri agbaye.	Nínú iṣẹ́ tí gómìnà fi rán akọ̀wé ìròyìn rẹ̀, Gbóyèga Àkọṣílè, Sanwó-Olú ní Olóògbé Fọlárìn Coker wà nínú àwọn tí wọ́n ṣiṣẹ́ takun takun láti sọ ìpínlẹ̀ Èkó di àpèwááwò láàrín àwọn ẹlẹgbẹ́ rẹ̀ káàkiri àgbáyé.
Bakan naa lo tun sọ pe iṣẹ ti baba naa ṣe lẹka iṣẹ ijọba kii ṣe kekere, nitori kaakiri awọn ileeṣẹ ijọba lo ti ṣe akọwe agba, eyi ti wọn n pe ni Permanent Secretary.	Bákan náà ló tún sọ pé iṣẹ́ tí bàbá náà ṣe lẹ́ka iṣẹ́ ìjọba kìí ṣe kékeré, nítorí káàkiri àwọn iléeṣẹ́ ìjọba ló ti ṣe akọ̀wé àgbà, èyí tí wọ́n ń pè ní Permanent Secretary.
Bo ṣe tẹpa mọṣẹ rẹ, bẹẹ naa lo si ṣe ninu ajọṣepọ rẹ pẹlu awọn eeyan.	Bó ṣe tẹ́pá mọ́ṣẹ́ rẹ̀, bẹ́ẹ̀ náà ló sì ṣe nínú àjọṣepọ̀ rẹ̀ pẹ̀lú àwọn èèyàn.
Gbajumọ onifaaji ni Baba Eto, mo ranti pe nigba ti mo wa ni kekere, mo fẹran baba yii bo ṣe n mura ati bo ṣe n rin, paapaa julọ bo ṣe maa n sọrọ lawujọ awọn alafẹ.	“Gbajúmọ̀ onífàájì ni Bàbá Ètò, mo rántí pé nígbà tí mo wà ní kékeré, mo fẹ́ràn bàbá yìí bó ṣe ń múra àti bó ṣe ń rìn, pàápàá jùlọ bó ṣe máa ń sọ̀rọ̀ láwùjọ àwọn aláfẹ́.
Bọmọ Eko ṣe ri gan an niyẹn.	Bọ́mọ Èkó ṣe rí gan an nìyẹn.
Lara awọn ileeṣẹ ti baba naa ti ṣe akọwe agba ni eto ẹkọ, ileeṣẹ to n ṣakoso ọrọ ọdọ ati idagbasoke awujọ, ati bẹẹ bẹẹ lọ.	Lára àwọn iléeṣẹ́ tí bàbá náà ti ṣe akọ̀wé àgbà ni ètò ẹ̀kọ́, iléeṣẹ́ tó ń ṣàkóso ọ̀rọ̀ ọ̀dọ́ àti ìdàgbàsókè àwùjọ, àti bẹ́ẹ̀ bẹ́ẹ̀ lọ.
Ṣeyi Tinubu atiyawo ẹ tun n palẹ ayẹyẹ mọ	Ṣèyí Tinúbú àtiyàwó ẹ̀ tún ń palẹ̀ ayẹyẹ mọ́
Gbogbo eto lo ti fẹẹ to tan bayii lati gbalejo pataki ninu mọlẹbi Ṣeyi Tinubu, ọmọ aṣaaju ẹgbẹ oṣelu APC nilẹ wa, Aṣiwaju Bọla Ahmed Tinubu, ati iyawo rẹ, Layal.	Gbogbo ètò ló ti fẹ́ẹ̀ tò tán báyìí láti gbàlejò pàtàkì nínú mọ̀lẹ́bí Ṣèyí Tinubu, ọmọ aṣáájú ẹgbẹ́ òṣèlú APC nílẹ̀ wa, Aṣíwájú Bọ́lá Ahmed Tinúbú, àti ìyàwó rẹ̀, Layal.
Ọmọ tuntun jojolo lawọn tọkọ-tiyawo naa n reti ati gbalejo rẹ laipẹ.	Ọmọ tuntun jòjòló làwọn tọkọ-tìyàwó náà ń retí àti gbàlejò rẹ̀ láìpẹ́.
Ṣeyi, ọmọ Asiwaju, funra rẹ lo fi iroyin naa sita, lori ẹrọ abanidọrẹẹ ti wọn n pe ni Instagram, ibẹ lo fi iroyin naa si pẹlu akọle, Aya-Ọba.	Ṣèyí, ọmọ Asíwájú, fúnra rẹ̀ ló fi ìròyìn náà síta, lórí ẹ̀rọ abánidọ́rẹ̀ẹ́ tí wọ́n ń pè ní Instagram, ibẹ̀ ló fi ìròyìn náà sí pẹ̀lú àkọlé, Aya-Ọba.
Yatọ si akọle yii, ṣeni Ṣeyi tun gbe aworan Layal sibẹ, ẹni ti ko ba loju nikan ni ko ni i mọ pe Ayaba ti fẹẹ bimọ.	Yàtọ̀ sí àkọlé yìí, ṣeni Ṣèyí tún gbé àwòrán Layal síbẹ̀, ẹni tí kò bá lójú nìkan ni kò ní í mọ̀ pé Ayaba ti fẹ́ẹ́ bímọ.
Awọn to mọ oyun igbin ninu ikaranhun tilẹ sọ pe ka too ri ipari oṣu yii, o yẹ ki obinrin naa bimọ.	Àwọn tó mọ oyún ìgbín nínú ìkaranhun tilẹ̀ sọ pé ká tóó rí ìparí oṣù yìí, ó yẹ kí obìnrin náà bímọ.
Bẹẹ o ba gbagbe, ọdun 2016 ni Ṣeyi gbe Layal Jade niyawo, ọdun 2017 ni wọn si bimọakọkọ, obinrin.	Bẹ́ẹ́ ò bá gbàgbé, ọdún 2016 ni Ṣèyí gbé Layal Jáde níyàwó, ọdún 2017 ni wọ́n sì bímọàkọ́kọ́, obìnrin.
Orukọ Oloogbe Abibatu Mọgaji wa ninu orukọ ti wọn fun ọmọ naa.	Orúkọ Olóògbé Àbíbátù Mọ́gàjí wà nínú orúkọ tí wọ́n fún ọmọ náà.
Orukọ rẹ ni Amira Titilayọ Noella Rose Simisọla Aṣabi Tinubu.	Orúkọ rẹ̀ ni Amira Títílayọ̀ Noella Rose Simisọ́lá Àṣàbí Tinubu.
Gbajumọ oniṣowo ni Layal, bẹẹ naa si lọkọ rẹ, Ṣeyi Tinubu.	Gbajúmọ̀ oníṣòwò ni Layal, bẹ́ẹ̀ náà sì lọkọ rẹ̀, Ṣèyí Tinubu.
Ohun iṣere awọn ọmọọde ni Layal n ta ni tiẹ, nigba ti Ṣeyi ni ileeṣẹ nla kan ti wọn pe ni Loatsad Promomedia Ltd.	Ohun ìṣeré àwọn ọmọọdé ni Layal ń tà ní tiẹ̀, nígbà tí Ṣèyí ní iléeṣẹ́ ńlá kan tí wọ́n pè ní Loatsad Promomedia Ltd.
Bi ọrọ-aje Iru ṣe maa gberu si i lo jẹ mi logun  Oniru Sam.Akinrole	Bí ọrọ̀-ajé Irú ṣe máa gbèrú sí i ló jẹ mí lógún – Onírú Sam.Akínrólé
Oniru tilẹ Iru, Ọba Abdulwasiu Ọmọgbọlahan Lawal Abisogun II, ti ṣeleri lati lo ọgbọn ati imọ toun ti ni lẹnu iṣẹ ọba lati mu idagbasoke ba ilẹ Iru.	Onírú tilẹ̀ Irú, Ọba Abdulwasiu Ọmọ́gbọ́láhàn Lawal Abísógun II, ti ṣèlérí láti lo ọgbọ́n àti ìmọ̀ tóuń ti ní lẹ́nu iṣẹ́ ọba láti mú ìdàgbàsókè bá ilẹ́ Irú.
O ni eyi yoo tubọ rọrun pẹlu ajọṣepọ ajọ kan ti a mọ si African Venture Philanthropy Alliance (AVPA) lati mu ki eto idagbasoke ba awọn agbegbe Iru, ki igbe aye awọn olugbe ilu naa le tubọ gbe fukẹ soke si i.	Ó ní èyí yóò túbọ̀ rọrùn pẹ̀lú àjọṣepọ̀ àjọ kan tí a mọ̀ sí African Venture Philanthropy Alliance (AVPA) láti mú kí ètò ìdàgbàsókè bá àwọn agbègbè Irú, kí ìgbé ayé àwọn olùgbé ilú náà lè túbọ̀ gbé fúkẹ́ sókè sí i.
African Venture Philanthropy Alliance (AVPA) jẹ ajọ kan ti a da silẹ lati ran awọn agbegbe ilẹ Afrika to ku diẹ kaato fun lọwọ, lati pese awọn koṣeemanii fun wọn, ki igbe aye le baa rọrun fun awọn eeyan ibẹ.	African Venture Philanthropy Alliance (AVPA) jẹ́ àjọ kan tí a dá sílẹ̀ láti ran àwọn agbègbè ilẹ̀ Afrika tó kù díẹ̀ káàtó fún lọ́wọ́, láti pèsè àwọn kòṣeémánìí fún wọn, kí ìgbé ayé le báa rọrùn fún àwọn èèyàn ibẹ̀.
Nigba to n gba awọn ọmọ igbimọ alaṣẹ (AVPA) lalejo laafin rẹ, Oniru fidi rẹ mulẹ pe oun ṣetan lati ṣeranlọwọ fawọn ọmọ ilẹ Iru atawọn olugbe ilẹ naa.	Ńigbà tó ń gba àwọn ọmọ ìgbìmọ̀ aláṣẹ (AVPA) lálejò láàfin rẹ̀, Onírú fìdí rẹ̀ múlẹ̀ pé òun ṣetán láti ṣèrànlọ́wọ́ fáwọn ọmọ ilẹ̀ Irú àtàwọn olùgbé ilẹ̀ náà.
Alaga ajọ naa, Ọgbẹni Yẹmi Cardoso, lo ṣaaju wọn wa, ti Ọjọgbọn Pat Utomi, Arabinrin Oluwatoyin Adegbitẹ-Moore; si tẹle e.	Alága àjọ náà, Ọ̀gbẹ́ni Yẹmí Cardoso, ló ṣáaj́ú wọn wá, tí Ọ̀jọ̀gbọ́n Pat Utomi, Arábìnrin Olúwatóyìn Adégbìtẹ́-Moore; sì tẹ̀lé e.
Ko ṣai dupẹ lọwọ awọn ikọ to ṣabẹwo saafin rẹ naa, Oniru ni, ọrọ, igbe aye irọrun, ati ifọkanbalẹ awọn eeyan Iru ati ipinlẹ Eko lapapọ lo jẹ oun logun.	Kò ṣàì dúpẹ́ lọ́wọ́ àwọn ikọ̀ tó ṣàbẹ̀wò sáàfin rẹ̀ náà, Onírú ní, ọ̀rọ̀, ìgbé ayé ìrọ̀rùn, àti ìfọ̀kànbalẹ̀ àwọn èèyàn Irú àti ìpínlẹ̀ Èkó lápapọ̀ ló jẹ òun lógún.
Ninu ọrọ tiẹ, Alagba Cardoso ki Oniru tuntun naa ku oriire gigun ori itẹ awọn baba rẹ, ati ayẹyẹ ọjọọbi aadọta ọdun to waye laipẹ yii.	Nínú ọ̀rọ tiẹ̀, Alàgbà Cardoso kí Onírú tuntun náà kú oríire gígun orí ìtẹ́ àwọn bàbá rẹ̀, àti ayẹyẹ ọjọ́ọ̀bí aádọ́ta ọdún tó wáyé láìpẹ́ yìí.
O ni, ajọṣepọ Oniru pẹlu ajọ awọn yoo mu oriire nla ba ilu naa, nitori ọpọ iṣẹ ni ajọṣepọ naa maa mu wa fawọn eeyan lati ṣe.	Ó ní, àjọṣepọ̀ Onírú pẹ̀lú àjọ àwọn yóò mú oríire ńlá bá ìlú náà, nítorí ọ̀pọ̀ iṣẹ́ ni àjọṣepọ̀ náà máa mú wá fáwọn èèyàn láti ṣe.
Cardoso lawọn ṣẹṣẹ n mẹyẹ bọ lapo ni, o ni, ajọṣepọ ajọ oun pẹlu kabiyesi ṣi maa pẹ daadaa.	Cardoso láwọn ṣẹ̀ṣẹ̀ ń mẹ́yẹ bọ̀ lápò ni, ó ní, àjọṣepọ̀ àjọ òun pẹ̀lú kábíyèsí ṣì máa pẹ́ dáadáa.
Ọjọgbọn Pat Utomi ninu ọrọ tiẹ, sọ pe oun ṣetan lati bẹrẹ eto iranwọ fawọn araalu ti ẹgbẹ oun fẹẹ bẹrẹ ni agbegbe kabiyesi, o ni eto naa maa wa fun awọn to ku diẹ kaato fun.	Ọ̀jọ̀gbọ́n Pat Utomi nínú ọ̀rọ̀ tiẹ̀, sọ pé òun ṣetán láti bẹ̀rẹ̀ ètò ìrànwọ́ fáwọn aráàlú tí ẹgbẹ́ òun fẹ́ẹ́ bẹ̀rẹ̀ ní agbègbè kábíyèsí, ó ní ètò náà máa wà fún àwọn tó kù diẹ̀ káàtó fún.
Kayeefi!	Kayééfì!
Baale ile ṣa iyawo rẹ ladaa nitori ounjẹ	Baálé ilé ṣá ìyàwó rẹ̀ ládàá nítorí ouńjẹ
Ọmọkunrin ẹni ọdun mẹtadinlogun kan, torukọ rẹ n jẹ Emmanuel Chukwuma Igwe, ti ṣa iya ọmọ rẹ ladaa nilẹ Ibo, nipinlẹ Imo lọhun un.	Ọmọkùnrin ẹni ọdún mẹ́tàdínlógún kan, tórúkọ rẹ̀ ń jẹ́ Emmanuel Chukwuma Igwe, ti ṣá ìyá ọmọ rẹ̀ ládàá nílẹ̀ Íbò, nípínlẹ̀ Imo lọ́hùn ún.
Ọmọbinrin naa, Porcia, la gbọ pe o ti bimọ meji fun ọmọ Ibo yii.	Ọmọbìnrin náà, Porcia, la gbọ́ pé ó ti bímọ méjì fún ọmọ Íbò yìí.
Ni nnkan bii aago kan oru ọjọ keji ọdun niṣẹlẹ naa waye nigba tawọn mejeeji ṣẹṣẹ de lati irinajo kan.	Ní nǹkan bíi aago kan òru ọjọ́ kejì ọdún nìṣẹ̀lẹ̀ náà wáyé nígbà táwọn méjèèjì ṣẹ̀ṣẹ̀ dé láti ìrìnàjò kan.
Ohun taa gbọ ni pe aburo ọkunrin lo gbe onjẹ fun un, ṣugbọn o ko lati fun iya awọn ọmọ rẹ lounjẹ, n ni obinrin yii ba lọọ yo ẹran ninu iṣasun aburo ọkọ rẹ, ṣugbọn inu bi ọmọbinrin naa, lo ba gba ẹran naa lọwọ iyawo ẹgbọn rẹ pada.	Ohun táa gbọ́ ni pé àbúrò ọkùnrin ló gbé ońjẹ fún un, ṣùgbọ́n ó kò láti fún ìyá àwọn ọmọ rẹ̀ lóuńjẹ, n ni obìnrin yìí bá lọọ yo ẹran nínú ìṣasùn àbúrò ọkọ rẹ̀, ṣùgbọ́n inú bí ọmọbìnrin náà, ló bá gba ẹran náà lọ́wọ́ ìyàwó ẹ̀gbọ́n rẹ̀ padà.
Nnkan to fa ija ree laarin awọn obinrin mejeeji, ni ọkọ iyawo ba wọle to si bẹrẹ si i lu iyawo rẹ nilukulu.	Nǹkan tó fa ìjà rèé láàrín àwọn obìnrin méjéèjì, ni ọkọ ìyàwó bá wọlé tó sì bẹ̀rẹ̀ sí í lu ìyàwó rẹ̀ nílùkulù.
Gbogbo igbiyanju baba ọkunrin naa lati pẹtu saawọ naa lo ja si pabo.	Gbogbo ìgbìyànjú bàbá ọkùnrin náà láti pẹ̀tù sááwọ̀ náà ló já sí pàbó.
Ko pẹ ni ọmọkunrin yii mu ada to si bẹrẹ si i ṣa iyawo rẹ yannayanna, bo si ti ṣe bẹẹ tan lo ko sinu mọto rẹ to si salọ.	Kò pẹ́ ni ọmọkùnrin yìí mú àdá tó si bẹ̀rẹ̀ sí í ṣá ìyàwó rẹ̀ yánnayànna, bó sì ti ṣe bẹ́ẹ̀ tán ló kó sínú mọ́tò rẹ̀ tó sì sálọ.
Awọn ọlọpaaa ṣi n wa ọkunrin naa titi di akoko yii.	Àwọn ọlọ́pàáá ṣì ń wá ọkùnrin náà títí di àkókò yìí.
Afi bi Ọba Solomoni ni ọgbọn, imọ ati ọrọ Alaafin  Ọmọ Alaafin, Alaaja Silifa Olujimi	Àfi bí Ọba Solómónì ni ọgbọ́n, ìmọ̀ àti ọrọ̀ Aláàfin – Ọmọ Aláàfin, Àlàájà Silifa Olújìmí
Alaaja Silifa Olujimi ni Ọtun Iyalọja Abattoir to wa ni Agege niluu Eko, awọn naa tun ni alaga ileeṣẹ Rainbow Hide and Skin.	Àlàájà Silifa Olújìmí ni Ọ̀tún Ìyálọ́jà Abattoir tó wà ní Agége nílùú Èkó, àwọn náà tún ni alága iléeṣẹ́ Rainbow Hide and Skin.
Bakan naa ni mama yii tun jẹ ọkan ninu awọn ọmọ Alaafin Ọyọ, Ọba Lamidi Adeyẹmi III.	Bákan náà ni màmá yìí tún jẹ́ ọ̀kan nínú àwọn ọmọ Aláàfin Ọ̀yọ́, Ọba Làmídì Adéyẹmí III.
Wọn ti ba Aṣejere sọrọ nipa ayẹyẹ aadọta lori ipo baba Alaafin.	Wọ́n ti bá Àṣejèrè sọ̀rọ̀ nípa ayẹyẹ àádọ́tá lórí ipò bàbá Aláàfin.
Ohun ti wọn ba AMIRA FASASI sọ ree	Ohun tí wọ́n bá AMIRA FASASI sọ rèé
Aṣejere: Ẹ jẹ ka mọ yin ma	Àṣejèrè: Ẹ jẹ́ ká mọ̀ yín mà
Alaaja Silifa Olujimi: Alaaja Silifa Olujimi, Ọtun Iyalọja Abbatoir, Chairman Rainbow Hide and Skin	Àlàájà Sílífá Olújìmí: Àlàájà Sílífá Olújìmí, Ọ̀tún Ìyálọ́ja Abbatoir, Chairman Rainbow Hide and Skin
Aṣejere: Bawo ni baba ṣe jẹ si i yin?	Àṣejèrè: Báwo ni bàbá ṣe jẹ́ sí i yín?
Alaaja Silifa Olujimi: Baba mi ni Alaafin Ọyọ, baba daadaa ni, baba lo ran mi lọ sileewe, baba teeyan n gbadura pe teeyan ba tun n pada bọ laye ko jẹ baba eeyan.	Àlàájà Sílífá Olújìmí: Bàbá mi ni Aláàfin Ọ̀yọ́, bàbá dáadáa ni, bàbá ló rán mi lọ síléèwé, bàbá téèyàn ń gbàdúrà pé téèyàn bá tún ń padà bọ̀ láyé kó jẹ́ bàbá èèyàn.
Wọn fẹran ẹkọ daradara, wọn kii fi ṣere.	Wọ́n fẹ́ràn ẹ̀kọ́ dáradára, wọn kìí fi ṣeré.
Baba fẹran keeyan lọ sileewe, ko kawe, wọn ran mi nileewe, wọn tọ mi, wọn ran mi lọwọ, ohun to jẹ ki n tete moke niyẹn.	Bàbá fẹ́ràn kéèyàn lọ síléèwé, kó kàwé, wọ́n rán mi níléèwé, wọ́n tọ́ mi, wọ́n ràn mí lọ́wọ́, ohun tó jẹ́ kí n tètè mókè nìyẹn.
Aṣejere: Ki lẹ tun le sọ nipa Baba?	Àṣejèrè: Kí lẹ tún le sọ nípa Bàbá?
Alaaja Silifa Olujimi: Baba maa n ran gbogbo eeyan lọwọ, o o baa jẹ ẹlẹsin kristẹni, ẹlẹsin musulumi, abi ẹlẹsin abalaye.	Àlàájà Sílífá Olújìmí: Bàbá máa ń ran gbogbo èèyàn lọ́wọ́, o ò báà jẹ́ ẹlẹ́sìn krìstẹ́nì, ẹlẹ́sìn mùsùlùmí, àbí ẹlẹ́sìn àbáláyé.
Koda keeyan jẹ ọmọ ibomi i, gbogbo eeyan ni wọn ko mọra, ti wọn fa mọra, wọn ko yan ẹnikan ju ẹnikẹji lọ, o o baa jẹ ọmọ Ọyọ, bi o ba ti de iwaju wọn; wọn a ran ẹ lọwọ, ohun ti mo mu lara wọn niyẹn	Kódà kéèyàn jẹ́ ọmọ ibòmí ì, gbogbo èèyàn ni wọ́n kó mọ́ra, tí wọ́n fà mọ́ra, wọn kò yan ẹnìkan ju ẹnìkẹjì lọ, o ò báà jẹ́ ọmọ Ọ̀yọ́, bí o bá ti dé iwájú wọn; wọ́n á ràn ẹ́ lọ́wọ́, ohun tí mo mù lára wọn nìyẹn
Aṣejere: Ki lawọn nnkan ti ẹ o le gbagbe nipa wọn?	Àṣejèrè: Kí làwọn nǹkan tí ẹ ò le gbàgbé nípa wọn?
Alaaja Silifa Olujimi: Bi ẹyin meji ba n ja, bi ẹ ba ko ẹjọ lọ siwaju baba, wọn maa da a bo ṣe yẹ ki wọn da a ni, ko ṣẹṣẹ digba ti ẹ ba n ko ẹjọ lọ sọdọ awọn ọlọpaa, baba ko ni fikanbọkan ninu, n ni gbogbo aye ati Ọyọ ṣe fẹran wọn.	Àlàájà Sílífá Olújìmí: Bí ẹ̀yin méjì bá ń jà, bí ẹ bá kó ẹjọ́ lọ síwájú bàbá, wọ́n máa dá a bó ṣe yẹ kí wọ́n dá a ni, kò ṣẹ̀ṣẹ̀ dìgbà tí ẹ bá ń kó ẹjọ́ lọ sọ́dọ̀ àwọn ọlọ́pàá, bàbá kò ní fìkanbọ̀kan nínú, n ni gbogbo ayé àti Ọ̀yọ́ ṣe fẹ́ràn wọn.
Aṣejere: Njẹ ẹ le ranti ọjọ manigbagbe iṣele to ṣẹlẹ laafin loju yin?	Àṣejèrè: Ǹjẹ́ ẹ lè rántí ọjọ́ mánigbàgbé ìṣèlè tó ṣẹlẹ̀ láàfin lójú yín?
Alaaja Silifa Olujimi: Ọjọ ti baba dajọ awọn obinrin meji kan, mi o le gbagbe laelae.	Àlàájà Sílífá Olújìmí: Ọjọ́ tí bàbá dájọ́ àwọn obìnrin méjì kan, mi ò lè gbàgbé láéláé.
Orogun ni wọn, wọn n ja, mo wa ni kekere nigba yẹn, wọn ko ọrọ wa sọdọ baba.	Orogún ni wọ́n, wọ́n ń jà, mo wà ní kékeré nígbà yẹn, wọ́n kó ọ̀rọ̀ wá sọ́dọ̀ bàbá.
Ọkọ awọn orogun meji yii naa tẹle wọn wa, bi baba ṣe da ẹjọ yẹn bayii, lawọn iyawo mejeeji ati ọkọ wọn ba dọbalẹ.	Ọkọ àwọn orogún méjì yìí náà tẹ̀lé wọn wá, bí bàbá ṣe dá ẹjọ́ yẹn báyìí, làwọn ìyàwó méjèèjì àti ọkọ wọn bá dọ̀bálẹ̀.
Ọjọ yẹn ni mo mọ pe baba to ni ọpọlọ ni baba mi, wọn lọgbọn bii Solomoni, wọn lọrọ bii Solomoni, bẹẹ ni wọn niyawo naa bii tiẹ, iru ọgbọn yẹn ni kabiyesi ni.	Ọjọ́ yẹn ni mo mọ̀ pé bàbá tó ní ọpọlọ ni bàbá mi, wọ́n lọ́gbọ́n bíi Sólómónì, wọ́n lọ́rọ̀ bíi Sólómónì, bẹ́ẹ̀ ni wọ́n níyàwó náà bíi tiẹ̀, irú ọgbọ́n yẹn ni kábíyèsí ní.
Aṣejere: Ki lajọṣepọ Baba atawọn ọlọja?	Àṣejèrè: Kí làjọṣepọ̀ Bàbá àtàwọn ọlọ́jà?
Alaaja Silifa Olujimi: Gbogbo awọn ọlọja lo laiki Alaafin, baba maa n ran wọn lọwọ, ko sẹni to debẹ to fibinu kuro, gbogbo ọlọja ni wọn n ran lọwọ.	Àlàájà Sílífá Olújìmí: Gbogbo àwọn ọlọ́jà ló láìki Aláàfin, bàbá máa ń ràn wọ́n lọ́wọ́, kò sẹ́ni tó débẹ̀ tó fìbínú kúrò, gbogbo ọlọ́jà ni wọ́n ń ràn lọ́wọ́.
Aṣejere: Awọn ẹkọ wo la tun le ri kọ lara wọn?	Àṣejèrè: Àwọn ẹ̀kọ́ wo la tún lè rí kọ́ lára wọn?
Alaaja Silifa Olujimi: Awọn ẹkọ ti mo ri pe a tun le kọ lara wọn ni ka maa ṣaanu eeyan, ẹni tile rẹ ba jẹ ile alapa, baba a wo o; a ran an lọwọ, ki a maa ran ẹnikeji lọwọ ṣe pataki.	Àlàájà Sílífá Olújìmí: Àwọn ẹ̀kọ́ tí mo ri pé a tún lè kọ́ lára wọn ni ká máa ṣàánú èèyàn, ẹni tílé rẹ̀ bá jẹ́ ilé àlàpà, bàbá á wó o; á ràn án lọ́wọ́, kí a máa ran ẹnìkejì lọ́wọ́ ṣe pàtàkì.
Ohun ti mo le sọ niyẹn.	Ohun tí mo lè sọ nìyẹn.
Sule Adio Atawẹwẹ ni: Mo wa lara awọn to kọkọ ṣalaaru nIkorodu	Súlè Àdìó Atawẹ́wẹ́ ni: Mo wà lára àwọn tó kọ́kọ́ ṣaláàrù n’Íkòròdú
Ọkan gboogi ninu awọn gbajumọ olorin fuji lorilẹ-ede yii ni Alaaji Sulaiman Adio Atawẹwẹ tawọn ololufẹ ẹ tun mọ si Etu Fuji, oṣere nla Ọmọ Bibi ilu Ẹgba yii ti sọ pe oun wa lara awọn to kọ fi kẹkẹ ti wọn n pe ni wheel barrow ṣe alabaaru niluu Ikorodu, nipinlẹ Eko.	Ọ̀kan gbòógì nínú àwọn gbajúmọ̀ olórin fújì lórílẹ̀-èdè yìí ni Àlàájì Sulaiman Àdìó Atawẹ́wẹ́ táwọn olólùfẹ́ ẹ̀ tún mọ̀ sí Etu Fújì, òṣèré ńlá Ọmọ Bíbí ìlú Ẹ̀gbá yìí ti sọ pé òuń wà lára àwọn tó kọ́ fi kẹ̀kẹ́ tí wọ́n ń pè ní wheel barrow ṣe alábàárù nílùú Ìkòròdú, nípínlẹ̀ Èkó.
Gbajumọ oṣere Fuji naa ni ọdọ baba oun loun kọkọ gbe ni Muṣin, ṣugbọn nnkan ko rọgbọ fun awọn, o ni baba oun ko lowo rara, ile pako lo sọ pe oun ati Baba oun gbe.	Gbajúmọ̀ òṣèré Fújì náà ní ọ̀dọ̀ bàbá òun lòuń kọ́kọ́ gbé ní Muṣin, ṣùgbọ́n nǹkan kò rọgbọ fún àwọn, ó ní bàbá òun kò lówó rárá, ilé pákó ló sọ pé òun àti Bàbá òuń gbé.
O fi kun ọrọ ẹ pe nitori nnkan ti ko lọ deede lọdọ baba oun yii loun ṣe kuro ni Muṣin, toun dero Ikorodu, ṣugbọn bakan lọmọ ṣori lọdọ mama oun ti oun wa yii, Atawẹwẹ ni arun owo ti ko si lọwọ Baba oun loun ba lọdọ Iya oun naa.	Ó fi kún ọ̀rọ ẹ̀ pé nítorí nǹkan tí kò lọ déédé lọ́dọ̀ bàbá òun yìí lòuń ṣe kúrò ní Muṣin, tóuǹ dèrò Ìkòròdú, ṣùgbọ́n bákan lọmọ́ ṣorí lọ́dọ̀ màmá òun tí òun wá yíi, Atawẹ́wẹ́ ní àrùn owó tí kò sí lọ́wọ́ Bàbá òun lóuń bá lọ́dọ̀ Ìyá òun náà.
Asiko yii lo sọ pe oun pinnu lati maa ṣe alabaaru.	Àsìkò yìí ló sọ pé òun pinnu láti máa ṣe alábàárù.
Ọdọ ọkunrin kan lo sọ pe oun ti gba kẹkẹ naa ti oun maa fun un lowo ẹ lọsọọsẹ.	Ọ̀dọ̀ ọkùnrin kan ló sọ pé òun ti gba kẹ̀kẹ́ náà tí òuń máa fún un lówó ẹ̀ lọ́sọ̀ọ̀sẹ̀.
Atawẹwẹ ni oun dupẹ lọwọ Ọlọrun pe o gba adura laarin awọn onifuji.	Atawẹ́wẹ́ ní òun dúpẹ́ lọ́wọ́ Ọlọ́run pé ó gba àdúrà láàrín àwọn onífújì.
Bakan naa lo sọ pe oun dun oun wọnu eegun pe Baba oun ko si laye lati awọn oriire to ṣẹlẹ soun nidii Orin fuji.	Bákan náà ló sọ pé óuń dun òun wọnú eegun pé Bàbá òun kò sí láyé láti àwọn oríire tó ṣẹlẹ̀ sóun nídìí Orin fújì.
Ori mi kọkọ daru nigba ti alaati owo Esther Ajayi wọle sakanti mi, afi bii pe giri mu mi  Baba Suwe	Orí mi kọ́kọ́ dàrú nígbà tí àláàtì owó Esther Àjàyí wọlé sákáǹtì mi, àfi bíi pé gìrì mú mi – Bàbá Sùwé
Ẹ ti gbọ pe agba-ọjẹ oṣere tiata apanilẹrin-in nni, Alaaji Nurudeen Babatunde Omidina, ẹni ti gbogbo aye mọ si Baba Suwe ti de lati Amẹrika, nibi to ti lọọ gba itọju, ṣugbọn ọpọ ni ko mọ bi itọju naa ṣe lọ.	Ẹ ti gbọ́ pé àgbà-ọ̀jẹ̀ òṣèré tíátà apanilẹ́rìn-ín nnì, Àlàájì Nurudeen Babátúndé Omídínà, ẹni tí gbogbo ayé mọ̀ sí Bàbá Sùwé ti dé láti Amẹ́ríkà, níbi tó ti lọọ gba ìtọ́jú, ṣùgbọ́n ọ̀pọ̀ ni kò mọ̀ bí ìtọ́́jú náà ṣe lọ.
Laipẹ yii ni agba oṣere naa ba iwe iroyin ayelujara kan ti wọn n pe ni OJUTOLE lalejo, nibi ifọrọwerọ ọhun ni Adimẹru-ọkọ-Mọladun-Kẹnkẹlẹwu ti ṣalaye bo ṣe gba itọju, awọn to ran an lọwọ, paapaa julọ, bo ṣe n gbaradi lati pada soko ere.	Láìpẹ́ yìí ni àgbà òṣèré náà bá iẁé ìròyìn ayélujára kan tí wọ́n ń pè ní OJÚTÓLÉ lálejò, níbi ìfọ̀rọ̀wérọ̀ ọ̀hún ni Àdímẹ́rù-ọkọ-Mọladùn-Kẹnkẹlẹ̀wù ti ṣàlàyé bó ṣe gba ìtọ́jú, àwọn tó ràn án lọ́wọ́, pàápàá jùlọ, bó ṣe ń gbáradì láti padà sóko eré.
Diẹ lara ohun to ba olootu-agba iwe iroyin ọhun, TAOFIK AFOLABI, sọ la mu wa fun yin yii.	Díẹ̀ lára ohun tó bá olóòtú-àgbà ìwé ìròyìn ọ̀hún, TAOFIK AFOLÁBÍ, sọ la mú wá fún yín yìí.
Ẹ maa ba wa kalọ.	Ẹ máa bá wa kálọ.
A dupẹ lọwọ Ọlọrun pe ẹ ti pada de lati ilu Amẹrika ti ẹ ti lọọ gbatọju, ọpọ awọn eeyan ni wọn fẹẹ gbọ latọdọ yin, a fẹ ki ẹ sọ iriri yin fun wa nigba ti ẹ n gba itọju lọwọ.	A dúpẹ́ lọ́wọ́ Ọlọ́run pé ẹ ti padà dé láti ìlú Amẹ́ríkà tí ẹ ti lọọ gbàtọ́jú, ọ̀pọ̀ àwọn èèyàn ni wọ́n fẹ́ẹ́ gbọ́ látọ̀dọ̀ yín, a fẹ́ kí ẹ sọ ìrírí yín fún wa nígbà tí ẹ̀ ń gba ìtọ́jú lọ́wọ́.
Baba Suwe: Nigba ti mo debẹ, mo mọ pe ilu ọba ni mo wa, o yatọ sibi daadaa, otutu pọ lasiko naa.	Bàbá Sùwé: Nígbà tí mo débẹ̀, mó mọ̀ pé ìlú ọba ni mo wà, ó yàtọ̀ síbí dáadáa, òtútù pọ̀ lásìkò náà.
Ṣe ẹ ri ọmọ to jokoo yii (o nawọ si Adesọla Morẹnikeji Omidina), ọmọ gidi ni, o tọju mi daadaa, oun lo maa n wẹ fun mi, to n ṣeto ounjẹ mi latọdọ mama ẹ wa sọdọ mi, ọmọ alalubarika ni.	Ṣé ẹ rí ọmọ tó jókòó yìí (ó nawọ́ sí Adésọ́lá Morẹ́nikéjì Omídínà), ọmọ gidi ni, ó tọ́jú mi dáadáa, òun ló máa ń wẹ̀ fún mi, tó ń ṣètò ouńjẹ mi látọ̀dọ̀ màmá ẹ wá sọ́dọ̀ mi, ọmọ alálùbáríkà ni.
Fọto kan jade lori ẹrọ ayelujara, ti dokita oyinbo kan n to ẹsẹ yin, ẹ ṣalaye fun wa nipa itọju ti wọn se fun yin nibẹ.	Fọ́tò kan jáde lórí ẹ̀rọ ayélujára, tí dókítá òyìnbó kan ń to ẹsẹ̀ yín, ẹ ṣàlàyé fún wa nípa ìtọ́jú tí wọ́n se fun yín níbẹ̀.
Baba Suwe: Ọkan lara awọn dokita to tọju mi niyẹn, gbogbo ohun to yẹ ki n ṣe ni mo ṣe, itọju si n tẹ siwaju bi mo ṣe pada wa si Naijiria yii.	Bàbá Sùwé: Ọ̀kan lára àwọn dókítà tó tọ́jú mi nìyẹn, gbogbo ohun tó yẹ kí n ṣe ni mo ṣe, ìtọ́jú sì ń tẹ̀ síwájú bí mo ṣe padà wá sí Nàìjíríà yìí.
Mo dupẹ lọwọ Ọlọrun pe o gba gbogbo akoso.	Mo dúpẹ́ lọ́wọ́ Ọlọ́run pé ó gba gbogbo àkóso.
Ti mo ba ri bi ara mi ṣe ri, o ṣee ṣe ki n tun pada lọ siluu oyinbo.	Tí mo bá rí bí ara mi ṣe rí, ó ṣeé ṣe kí n tún padà lọ sílùú òyìnbó.
Wọn gbiyanju pupọ, Ọlọrun naa tiwa lẹyin, mo dupẹ gan-an.	Wọ́n gbìyànjú púpọ̀, Ọlọ́run náà tìwá lẹ́yìn, mo dúpẹ́ gan-an.
Mi o lo ju oṣu kan lọ nibẹ.	Mi ò lò ju oṣù kan lọ níbẹ̀.
Ko ju bii ọjọ meloo kan ti ẹ debẹ lariwo nla gba ilu pe ẹ ku, bawo niroyin naa ṣe ri lara yin?	Kò ju bíi ọjọ́ mélòó kan tí ẹ débẹ̀ lariwo ńlá gba ìlú pé ẹ kú, báwo nìròyìn náà ṣe rí lára yín?
Baba Suwe: O ya emi naa lẹnu pupọ, ohun ti mo sọ ni pe emi ko ti i ṣetan iku, ẹni ti oju ba n kan, ko maa niṣo lọrun.	Bàbá Sùwé: Ó ya èmi náà lẹ́nu púpọ̀, ohun tí mo sọ ni pé em̀i kò tí ì ṣetán ikú, ẹni tí ojú bá ń kán, kó máa nìṣó lọ́run.
Ṣe ni mo n beere lọwọ ara mi pe o ṣe waa jẹ emi lawọn eeyan maa n ro aburu si, o ṣe jẹ pe nigbakigba ti mo ba lọ siluu oyinbo ni wọn yoo sọ pe mo gbe kokeeni, mo ku sọhun-un.	Ṣe ni mo ń bèèrè lọ́wọ́ ara mi pé ó ṣe wáá jẹ́ èmi làwọn èèyàn máa ń ro aburú sí, ó ṣe jẹ́ pé nígbàkígbà tí mo bá lọ sílùú òyìnbó ni wọ́n yóò sọ pé mo gbé kòkéènì, mo kú sọ́hùn-ún.
Mo waa ro o pe boya ohun ti Ọlọrun fi n ko mi yo niyẹn, ọrọ mi dabii ẹni ti ọmọ araye ko jẹ ko gbadun, o san ju ẹni ti wọn gbagbe ẹ lọ.	Mo wáá rò ó pé bóyá ohun tí Ọlọ́run fi ń kó mi yo nìyẹn, ọ̀rọ̀ mi dàbíi ẹni tí ọmọ aráyé kò jẹ́ kó gbádùn, ó sàn ju ẹni tí wọ́n gbàgbé ẹ̀ lọ.
Bayii ti ẹ ti de, kin ni kawọn ololufẹ yin maa reti latọdọ yin?	Báyìí tí ẹ ti dé, kín ni káwọn olólùfẹ́ yín máa retí látọ̀dọ̀ yín?
Baba Suwe: Pẹlu iyọnda Ọlọrun, mi o niṣe mi-in to ju iṣẹ tiata lọ, mo ṣi maa ṣe e, ti n maa dara si i.	Bàbá Sùwé: Pẹ̀lú ìyọ̀ǹda Ọlọ́run, mi ò níṣé mí-ìn tó ju iṣẹ́ tíátà lọ, mo ṣì máa ṣe é, tí n máa dárà si i.
Ara n bẹ ninu mi, ko wu mi lati ṣiṣẹ mi-in.	Àrà ń bẹ nínú mi, kò wù mí láti ṣiṣẹ́ mí-ìn.
Ẹni to kọkọ waa ba mi pe oun fẹ ki n ṣe fiimu foun, ohun ti mo sọ fun un ni pe ṣe o ni miliọnu lọna igba naira ti yoo fun mi nitori pe Baba Suwe ti wọn lọja bayii, ẹni ti wọn lo ku ti ko ku, o gbọdọ gba owo nla lọwọ ẹni to ba fẹẹ gbe fiimu ẹ jade.	Ẹni tó kọ́kọ́ wáá bá mi pé òun fẹ́ kí n ṣe fíìmù fóun, ohun tí mo sọ fún un ni pé ṣé ó ní mílíọ̀nù lọ́nà igba náírà tí yóò fún mi nítorí pé Bàbá Sùwé ti wọ́n lọ́jà báyìí, ẹni tí wọ́n ló kú tí kò kú, ó gbọ́dọ̀ gba owó ńlá lọ́wọ́ ẹni tó bá fẹ́ẹ́ gbé fíìmù ẹ̀ jáde.
Lagbara Ọlọrun fiimu kan n bọ latọwọ ileeṣẹ Twenty Second Global Studio, ọmọ mi, Adesọla Omidina lo kọ ọ, oun naa lo dari ẹ, Turning Point la pe akọle ẹ, ede oyinbo ati Yoruba la fi ṣe e.	Lágbára Ọlọ́run fíìmù kan ń bọ̀ látọ́wọ́ iléeṣẹ́ ‘Twenty Second Global Studio’, ọmọ mi, Adésọ́lá Omídínà ló kọ ọ́, òun náà ló darí ẹ̀, ‘Turning Point’ la pe àkọlé ẹ̀, èdè òyìnbó àti Yorùbá la fi ṣe é.
Baba Suwe dara ninu ẹ, fiimu naa ni iṣẹ akọkọ ti mo ṣe latigba ti mo ti de lati Amẹrika.	Bàbá Sùwé dárà nínú ẹ̀, fíìmù náà ni iṣẹ́ àkọ́kọ́ tí mo ṣe látìgbà tí mo ti dé láti Amẹ́ríkà.
Ko si bi a ṣe fẹẹ darukọ Baba Suwe lasiko yii ti a ko ni i darukọ ojiṣẹ-Ọlọrun, Mama Esther Abimbọla Ajayi, Ki lẹ fẹẹ sọ nipa wọn?	Kò sí bí a ṣe fẹ́ẹ́ dárúkọ Bàbá Sùwé lásìkò yìí tí a kò ní í dárúkọ òjíṣẹ́-Ọlọ́run, Màmá Esther Abímbọ́lá Àjàyí, Kí lẹ fẹ́ẹ́ sọ nípa wọn?
Baba Suwe: (O rẹrin-in) Haa, Esther Ajayi, emi ni akọbi ọmọ ti wọn bi sibomi-in, ti wọn ko mọ pe awọn bi sita.	Bàbá Sùwé: (O rẹ́rìn-ín) Háà, Esther Àjàyí, èmi ni àkọ́bí ọmọ tí wọ́n bí síbòmí-ìn, tí wọn kò mọ̀ pé àwọn bí síta.
Ẹni ti ori ẹ ko ba pe to ba de ọdọ wọn, ori ẹ yoo pe daadaa.	Ẹni tí orí ẹ̀ kò bá pé tó bá dé ọ̀dọ̀ wọn, orí ẹ̀ yóò pé dáadáa.
Wọn n sọrọ ọlọgbọn, wọn jẹ onilaakaaye ẹda, ẹni to ba lanfaani lati sunmọ wọn yoo mọ pe wọn bi wọn nibi to daa, awọn naa tun waa tun ara wọn bi, eeyan gidi ni wọn.	Wọ́n ń sọ̀rọ̀ ọlọgbọ́n, wọ́n jẹ́ onílàákààyè ẹ̀dá, ẹni tó bá láǹfáàní láti súnmọ́ wọn yóó mọ̀ pé wọ́n bí wọn níbi tó dáa, àwọn náà tún wáá tún ara wọn bí, èèyàn gidi ni wọ́n.
Nigba ti mo de lati Amẹrika, wọn ni ki n yọju sawọn, nigba ti mo de ọdọ wọn, mo ba awọn eeyan rẹpẹtẹ lati gbogbo ipinlẹ lorilẹ-ede yii, nigba ti mo n gbọ awọn ọrọ olowo iyebiye to n jade lẹnu wọn, emi gan-an ko le dide nibi ti mo wa, ọrọ wọn wọ mi lara pupọ.	Nígbà tí mo dé láti Amẹ́ríkà, wọ́n ní kí n yọjú sáwọn, nígbà tí mo dé ọ̀dọ̀ wọn, mo bá àwọn èèyàn rẹpẹtẹ láti gbogbo ìpínlẹ̀ lórílẹ́-èdè yìí, nígbà tí mo ń gbọ́ àwọn ọ̀rọ̀ olówó iyebíye tó ń jáde lẹ́nu wọn, èmi gan-an kò le dìde níbi tí mo wà, ọ̀rọ wọn wọ̀ mí lára púpọ̀.
Ẹ jẹ ka ṣawada diẹ, nigba ti miliọnu mẹwaa naira ti wọn fun un yin wọnu akanti yin, ti ẹ gba alaati lori foonu, bawo lo ṣe ri lara yin?	Ẹ jẹ́ ká ṣàwàdà díẹ̀, nígbà tí mílíọ́nù mẹ́wàá náírà tí wọ́n fún un yín wọnú àkáǹtì yín, tí ẹ gba àláàtì lórí fóònù, báwo ló ṣe rí lára yín?
Baba Suwe: Haa, bii igba ti giri mu eeyan ni, ori mi kọkọ daru, mo kọkọ beere lọwọ ara mi pe ṣe Naijiria kan naa la wa, abi Naijiria mi-in, awọn eeyan da mi lohun pe Naijiria yii naa ni.	Bàbá Sùwé: Háà, bíi ìgbà tí gìrì mú èèyàn ni, orí mi kọ́kọ́ dàrù, mo kọ́kọ́ bèèrè lọ́wọ́ ara mi pé ṣé Nàíjíríà kan náà la wà, àbí Nàíjíríà mí-ìn, àwọn èèyàn dá mi lóhùn pé Nàìjíríà yìí náà ni.
Nigba ti mo ba wọn sọrọ, haa, ajanaku kọja mo ri nnkan firi, ti a ba rerin, a o mọ pe a ri erin.	Nígbà tí mo bá wọn sọ̀rọ̀, háà, àjànàkú kọjá mo rí ǹǹkan fìrí, tí a bá rérin, a ó mọ̀ pé a rí erin.
Mama Esther Ajayi ṣọmọluabi pupọ, bẹẹ lọkọ wọn, Dokita Ajayi, baba daadaa, alaaanu eeyan ni wọn, bẹẹ lawọn oṣiṣẹ atawọn ọmọ wọn, gbogbo wọn pata ni wọn n fifẹ han si mi ni gbogbo igba.	Màmá Esther Àjàyí ṣọmọlúàbí púpọ̀, bẹ́ẹ̀ lọkọ wọn, Dókítà Ajàyí, bàbá daadaa, aláàánú èèyàn ni wọ́n, bẹ́ẹ̀ làwọn òṣìṣẹ́ àtàwọn ọmọ wọn, gbogbo wọn pátá ni wọ́n ń fìfẹ́ hàn sí mi ní gbogbo ìgbà.
Awọn eeyan wo lẹ tun fẹẹ dupẹ lọwọ wọn?	Àwọn èèyàn wo lẹ tún fẹ́ẹ́ dúpẹ́ lọ́wọ́ wọn?
Baba Suwe: Awọn eeyan pọ, awọn to fẹran mi, Amẹrika ni o, London ni, Germany, Italy, France, Naijiria nkọ, gbogbo wọn lo n pe mi ti wọn n ṣadura fun mi, ti wọn fun mi lowo.	Bàbá Sùwé: Àwọn èèyàn pọ̀, àwọn tó fẹ́ràn mi, Amẹ́ríkà ní o, London ni, Germany, Italy, France, Nàíjíríà ńkọ́, gbogbo wọn ló ń pè mí tí wọ́n ń ṣàdúrà fún mi, tí wọ́n fún mi lówó.
Aṣiwaju gbogbo Afrika, aburo mi Bọla Ahmed Tinubu Jagaban, bẹẹ lẹgbẹ TAMPAN, wọn gbiyanju nigba ti ara mi ko ya, a jọ de LUTH ni, awọn ni lo gbe mi lọ ati TAMPAN Amẹrika naa, wọn tun fowo ranṣẹ si mi.	Aṣíwájú gbogbo Áfríkà, àbúrò mi Bọ́lá Ahmed Tinúbú Jagaban, bẹ́ẹ̀ lẹgbẹ́ TAMPAN, wọ́n gbìyànjú nígbà tí ara mi kò yá, a jọ dé LUTH ni, àwọn ni ló gbé mi lọ àti TAMPAN Amẹ́ríkà náà, wọ́n tún fowó ránṣẹ́ sí mi.
A maa ṣi oju ọna BRT Oṣodi sAbule Ẹgba laipẹ  Sanwo-Olu	A máa ṣí ojú ọ̀nà BRT Oṣòdì s’Ábúlé Ẹ̀gbá láìpẹ́ – Sanwó-Olú
Ka too ri ọjọ meloo kan, ijọba wa maa ṣefilọlẹ awọn iṣẹ akanṣe kan paapaa eyi to ni i ṣe pẹlu eto igbokegbodo ọkọ.	“Ká tóó rí ọjọ́ mélòó kan, ijọba wa máa ṣèfilọ́lẹ̀ àwọn iṣẹ́ àkànṣe kan pàápàá èyí tó ní í ṣe pẹ̀lú ètò ìgbòkègbodò ọkọ̀.
Lara wọn naa ni iṣẹ ibudokọ igbalode Oṣodi ati oju ọna BRT Oṣodi si Abule Ẹgba.	Lára wọn náà ni iṣẹ́ ibùdókọ̀ ìgbàlódé Oṣòdì àti ojú ọ̀nà BRT Oṣòdì sí Abúlé Ẹ̀gbá.
Wọnyi lohun ti Gomina Babajide Sanwo-Olu sọ laarọ oni, nigba to n ba awọn olugbe Eko sọrọ lori tẹlifimṣan lati sami ayẹyẹ ọdun kan ijọba rẹ, ati iranti ọjọ ijọba tiwa-n-tiwa, ti wọn pe ni Democracy Day.	”Wọ̀nyí lohun tí Gómìnà Babájídé Sanwó-Olú sọ láàrọ̀ òní, nígbà tó ń bá àwọn olùgbé Èkó sọ̀rọ̀ lórí tẹlifimṣàn láti sàmì ayẹyẹ ọdún kan ìjọba rẹ̀, àti ìrántí ọjọ́ ìjọba tiwa-n-tiwa, tí wọ́n pè ní Democracy Day.
Bẹẹ o ba gbagbe, ọdun to kọja yii nijọba apapọ sọ June 12 di ọjọ ta o maa ranti ijọba dẹmọkiresi nilẹ wa, lati bu ọla fun Oloogbe MKO Abiọla, ti gbogbo Naijiria dibo yan ninu idibo to waye lọdun 1993.	Bẹ́ẹ̀ ó bà gbàgbé, ọdún tó kọjá yìí nìjọba àpapọ̀ sọ June 12 di ọjọ́ ta ó máa rántí ìjọba dẹ̀mọ́kírésì nílẹ̀ wa, láti bu ọlá fún Olóògbé MKO Abíọ́lá, tí gbogbo Nàíjíríà dìbò yàn nínú ìdìbò tó wáyé lọ́dún 1993.
Gomina sọ pe ọpọ awọn iṣẹ akanṣe tijọba oun ti pari lawọn maa yọnda fawọn araalu laipẹ, lara awọn iṣẹ ọhun ni atunṣe ibudokọ igbalode to wa ni Ikẹja ati Oṣodi.	Gómìnà sọ pé ọ̀pọ̀ àwọn iṣẹ́ àkànṣe tíjọba òun ti parí làwọ́n máa yọ̀ǹda fáwọn aráàlú láìpẹ́, lára àwọn iṣẹ́ ọ̀hún ni àtúnṣe ibùdókọ̀ ìgbàlódé tó wà ní Ìkẹjà àti Oṣòdì.
Bẹẹ lo si tun sọ pe iṣẹ oju ọna BRT to wa lati Oṣodi lọ si Abule Ẹgba naa wa lara awọn iṣẹ ojuna tawọn maa yọnda fawọn araalu laipẹ.	Bẹ́ẹ̀ ló sì tún sọ pé iṣẹ́ ojú ọ̀nà BRT tó wá láti Oṣòdì lọ sí Abúlé Ẹ̀gbá náà wà lára àwọn iṣẹ́ ojúnà táwọn máa yọ̀ǹda fáwọn aráàlú láìpẹ́.
Ko ṣai mẹnuba a pe awọn iṣẹ kan naa wa bii iṣẹ ibudokọ oju omi to wa ni Baiyeku nijọba ibilẹ Ikorodu, awọn ojuna Fadipẹ, Salami, Eyiowuawi, Odubanjọ ni ijọba ibilẹ Ṣomolu, iṣẹ oju ọna Alhaji Akinwunmi ni Muṣin, ati iṣẹ oju ọna Adagun-Imeke-Iworo-Ajido-Epeme nijọba ibilẹ Badagry.	Kò ṣàì mẹ́nubà á pé àwọn iṣẹ́ kan náà wà bíi iṣẹ́ ibùdókọ̀ ojú omi tó wà ní Báíyékú níjọba ìbílẹ̀ Ìkòròdu,́ àwọn ojúnà Fádípẹ̀, Sàlámì, Èyíówùawí, Odùbánjọ ní ij̀ọba ìbílẹ̀ Ṣómólú, iṣẹ́ ojú ọ̀nà Alhaji Akínwùnmí ní Muṣin, àti iṣẹ́ ojú ọ̀nà Adagun-Imeke-Ìwòrò-Àjìdó-Epeme níjọba ìbílẹ̀ Badagry.
Ẹgbẹrun mọkanla eeyan to n ṣiṣẹ mọto ati ọkada ni Kwara la ya lowo lasiko igbele Korona  Mohammad Brimah	Ẹgbẹ̀rún mọ́kànlá èèyàn tó ń ṣiṣẹ́ mọ́tò àti ọ̀kadà ní Kwárà la yá lówó lásìkò ìgbélé Kòrónà – Mohammad Brimah
Mohammad Brimah alakooso ajọ to n ran awọn araalu lọwọ, eyi ti a pe ni Kwara State Social Investment Programmes, KWASSIP.	Mohammad Brimah aĺákòóso àjọ tó ń ran àwọn aráàlú lọ́wọ́, èyí tí a pè ní Kwárá State Social Investment Programmes, KWASSIP.
Laipẹ yii ni wọn ba awọn oniroyin sọrọ nipa ohun ti wọn n ṣe lajọ wọn, ohun ti wọn ba awọn araalu sọ ree, gẹgẹ bii NOJEEM ẸGẸ ti kọ ọ silẹ.	Láìpẹ́ yìí ni wọ́n bá àwọn oníròyìn sọ̀rọ̀ nípa ohun tí wọ́n ń ṣe lájọ wọn, ohun tí wọ́n bá àwọn aráàlú sọ rèé, gẹ́gẹ́ bíi NOJEEM Ẹ̀GẸ́ tí kọ ọ́ sílẹ̀.
Kin ni wọn n pe ni KWASSIP?	Kín ni wọ́n ń pè ní KWASSIP?
O jẹ Kwara State Social Investment Programmes, KWASSIP, wọn ṣe e pe ko wa nibamu pẹlu eto iranwọ fawọn alailagbara to wa niluu, eyi tijọba apapọ n ṣe lọwọ, ti wọn pe ni SIP.	Ó jẹ́ Kwárá State Social Investment Programmes, KWASSIP, wọ́n ṣe é pé kó wà níbámu pẹ̀lú ètò ìrànwọ́ fáwọn aláìlágbára tó wà nílùú, èyí tíjọba àpapọ́ ń ṣe lọ́wọ́, tí wọ́n pè ní SIP.
Gomina wa AbdulRahman AbdulRazaq lo pa a laṣẹ fun wa pe kawa naa ṣeru ohun ti wọn ṣe, ṣugbọn ko jẹ lọna to maa ba ipenija wa mu nipinlẹ Kwara.	Gómìnà wa AbdulRahman AbdulRazaq ló pa á láṣẹ fún wa pé káwa náà ṣerú ohun tí wọ́n ṣe, ṣùgbọ́n kó jẹ́ lọ́nà tó máa bá ìpèníjà wa mu nípínlẹ̀ Kwárà.
N lo mu wa ṣe eto mẹrin; akọkọ ni owo iṣowo, bii eto ẹyawo fawọn olokoowo keekeeke, awọn oniburẹdi, alata, ati bẹẹ bẹẹ lọ.	N ló mú wa ṣe ètò mẹ́rin; àkọ́kọ́ ni owó ìṣòwò, bíi ètò ẹ̀yáwó fáwọn olókoòwò kéékèèké, àwọn oníbúrẹ́dì, aláta, àti bẹ́ẹ̀ bẹ́ẹ̀ lọ.
A fẹẹ ya iru awọn eeyan bẹẹ lẹgbẹrun mẹwaa naira, wọn a si da a pada laarin oṣu mẹfa, a tun ni eyi taa n pe ni owo arugbo, ohun ni a pe ni Conditional Cash Transfer, awọn agbalagba lowo yii wa fun, ọpọ wọn lo jẹ obinrin, ti wọn o lẹni to n tọju wọn, ọpọ wọn lo ni aisan lara, ti wọn n tọju, iru awọn agba wọnyi, ẹgbẹrun mẹta-mẹta loṣooṣu, wọn o ni da owo yii pada, ijọba lo fẹẹ fun wọn.	A fẹ́ẹ́ yá irú àwọn èèyàn bẹ́ẹ̀ lẹ́gbẹ̀rún mẹ́wàá náírà, wọ́n á sì dá a padà láàrín oṣù mẹ́fà, a tún ní èyí táa ń pè ní owó arúgbó, òhun ni a pè ní Conditional Cash Transfer, àwọn àgbàlagbà lowó yìí wà fún, ọ̀pọ wọn ló jẹ́ obìnrin, tí wọn ò lẹ́ni tó ń tọ́jú wọn, ọ̀pọ̀ wọn ló ní àìsàn lára, tí wọ́n ń tọ́jú, irú àwọn àgbà wọ̀nyí, ẹgbẹ̀rún mẹ́ta-mẹ́ta lóṣooṣù, wọn ò ní dá owó yìí padà, ìjọba ló fẹ́ẹ́ fún wọn.
Bakan naa la ni ounjẹ ọfẹ, a n ṣe e pẹlu ijọba apapọ ni, wọn si ti n ṣe e fawọn to wa ni pamari kinni si ikẹta, ṣugbọn awa maa gbe e lati iwe kẹrin si ikẹfa, ounjẹ ọfẹ lojoojumọ.	Bákan náà la ní ouńjẹ ọ̀fẹ́, a ń ṣe é pẹ̀lú ìjọba àpapọ̀ ni, wọ́n sì ti ń ṣe é fáwọn tó wà ní pámárí kínní sí ìkẹta, ṣùgbọ́n àwa máa gbé e láti ìwé kẹrin sí ìkẹfà, ouńjẹ ọ̀fẹ́ lójoojúmọ́.
Ikẹrin ni a pe ni K-Power, o wa fun awọn ọdọ ti wọn ṣẹṣẹ pari ileewe, awọn ti wọn ti ṣetan, awọn ti wọn da ileeṣẹ silẹ.	Ìkẹrin ni a pè ní K-Power, ó wà fún àwọn ọ̀dọ́ tí wọ́n ṣẹ̀ṣẹ̀ parí iléèwé, àwọn tí wọ́n ti ṣetán, àwọn tí wọ́n dá iléeṣẹ́ sílẹ̀.
Awọn ileewe wa maa wọle laipẹ, ọna wo le fẹẹ gbe e gba?	Àwọn iléewé wa máa wọlé láìpẹ́, ọ̀nà wo le fẹ́ẹ́ gbé e gbà?
Ounjẹ ọfẹ niyẹn, ajọṣepọ pẹlu ijọba apapo ni, ijọba lo n bọ awọn ọmọ yẹn lati ileewe kinni si ikẹta, ijọba lo maa ṣeto owo yẹn.	Ouńjẹ ọ̀fẹ́ nìyẹn, àjọṣepọ̀ pẹ̀lú ìjọba àpapò ni, ìjọba ló ń bọ́ àwọn ọmọ yẹn láti iléèwé kínní sí ìkẹta, ìjọba ló máa ṣètò owó yẹn.
Ṣugbọn awọn to maa dana ounjẹ yẹn fun wọn, awọn obinrin wa ni Kwara ni, awọn agbẹ wa lo maa ṣeto ounjẹ yẹn, ọpọ awọn ipinlẹ ni wọn ti bẹrẹ ẹ tipẹ, ṣugbọn bi gomina ti de ni wọn ni kawa naa bẹrẹ ẹ, awọn nnkan ti wọn ni ka ṣe.	Ṣùgbọ́n àwọn tó máa dáná ouńjẹ yẹn fún wọn, àwọn obìnrin wa ní Kwárà ni, àwọn ag̀bẹ̀ wa ló máa ṣètò ouńjẹ yẹn, ọ̀pọ̀ àwọn ìpínlẹ̀ ni wọ́n ti bẹ̀rẹ̀ ẹ̀ tipẹ́, ṣùgbọ́n bí gómìnà̀ ti dé ni wọ́n ní káwa náà bẹ̀rẹ ẹ̀, àwọn nǹkan tí wọ́n ní ká ṣe.
Wọn maa bẹrẹ lati maa yan awọn ti wọn fẹẹ maa dana laipẹ, tori imọtoto gbọdọ wa, ayẹwo to peye gbọdọ wa fun awọn iya wa ti wọn fẹẹ maa dana fun wọn, wọn o si gbọdọ jinna sileewe ti wọn fẹẹ dana fun, lara nnkan tijọba ni ka maa ṣe niyẹn.	Wọ́n máa bẹ̀rẹ̀ láti máa yan àwọn tí wọ́n fẹ́ẹ́ máa dáná láìpẹ́, torí ìmọ́tótó gbọ́dọ̀ wà, àyẹ̀wò tó péye gbọ́dọ̀ wà fún àwọn ìyá wa tí wọ́n fẹ́ẹ́ máa dáná fún wọn, wọn ò sì gbọdọ̀ jìnnà síléèwé tí wọ́n fẹ́ẹ́ dáná fún, lára nǹkan tíjọba ní ká máa ṣe nìyẹn.
Awọn bii aadọrin ọmọleewe ni ẹnikọọkan maa dana fun.	Àwọn bíi àádọ́rin ọmọléèwé ni ẹnìkọ̀ọ̀kan máa dáná fún.
Awọn ọmọleewe pamari kinni si ikẹfa ni wọn si maa janfaani yii.	Àwọn ọmọléèwé pámárí kínní sí ìkẹfà ni wọ́n sì máa jàǹfààní yìí.
Owo iṣowo tẹẹ sọ yii, njẹ o ti bẹrẹ, ṣe awọn olokoowo keekeeke ti n janfaani rẹ?	Owó ìṣòwò tẹ́ẹ sọ yìí, ǹjẹ́ ó ti bẹ̀rẹ̀, ṣé àwọn olókoòwò kéékèéké ti ń jàǹfààní rẹ̀?
Wọn ti n jẹ anfaani ẹ lati oṣu karun un, igba ti Korona le gan an, ti wọn ni ka jokoo sile, gomina ni awọn to n ṣiṣẹ ojoojumọ, awọn ọlọkada, awọn onimọto, loootọ wọn o si lara awọn ti eto yẹn wa fun, ṣugbọn gomina ṣaa ni ka fi wọn si i, wọn kaa kọkọ ran wọn lọwọ, a pe wọn, a si fi orukọ tiwọn naa silẹ, a ti n ya wọn lọwọ, lati oṣu kẹrin si karun.	Wọ́n ti ń jẹ àǹfààní ẹ̀ láti oṣù karùn ún, ìgbà tí Kòrónà le gan an, tí wọ́n ní ká jókòó sílé, gómìnà ní àwọn tó ń ṣiṣẹ́ ojoojúmọ́, àwọn ọlọ́kadà, àwọn onímọ́tò, lóòótọ́ wọn ò sí lára àwọn tí ètò yẹn wà fún, ṣùgbọ́n gómìnà ṣáà ní ká fi wọ́n sí i, wọ́n káá kọ́kọ́ ràn wọ́n lọ́wọ́, a pè wọ́n, a sì fi orúkọ tiwọn náà sílẹ̀, a ti ń yá wọn lọ́wọ́, láti oṣù kẹrin sí karùn.
Wọn maa bẹrẹ si i daa pada laarin oṣu mẹfa, awọn onimọto ati ọlọkada bii ẹgbẹrun mọkanla la ti fun lowo yẹn bayii, lati gbogbo kansu, a tun ti bẹrẹ tawọn ọlọja atawọn oniṣowo pẹẹpẹẹpẹ, a ti n ṣe e, awọn oniṣowo tiye wọn to ẹgbẹrun lọna mọkanlelogun-o-le-lẹgbẹta (21600) la ti forukọ wọn silẹ bayii, tori a gbọdọ mọ ibi ti wọn n gbe lati mọ ibi ti a maa wa wọn si, bẹẹ la si ti n fun wọn lowo bayii.	Wọ́n máa bẹ̀rẹ̀ sí í dáa padà láàrín oṣù mẹ́fà, àwọn onímọ́tò àti ọlọ́kadà bíi ẹgbẹ̀rún mọ́kànlá la ti fún lówó yẹn báyìí, láti gbogbo káńsù, a tún ti bẹ̀rẹ tàwọn ọlọ́jà àtàwọn oníṣòwò pẹ́ẹ́pẹ̀ẹ̀pẹ́, a ti ń ṣe é, àwọn oníṣòwò tíye wọ́n tó ẹgbẹ̀rún lọ́nà mọ́kànlélógún-ó-lé-lẹ́gbẹ̀ta (21600) la ti forúkọ wọn sílẹ̀ báyìí, torí a gbọ́dọ̀ mọ ibi tí wọ́n ń gbé láti mọ ibi tí a máa wá wọn sí, bẹ́ẹ̀ la sì ti ń fún wọn lówó báyìí.
Jimọ Aliu, onitiata ti ku o!	Jímọ̀ Àlíù, onítíátà ti kú o!
Iroyin to n tẹ Aṣejere lọwọ bayii fihan pe ọkan lara awọn agba ọjẹ ninu fiimu Yoruba ti jade laye.	Ìròyìn tó ń tẹ Àṣejèrè lọ́wọ́ báyìí fihàn pé ọ̀kan lára à̀wọn àgbà ọ̀jẹ̀ nínú fíìmù Yorùbá ti jáde láyé.
Lori ẹrọ ayelujara awọn agba oṣere atawọn akẹgbẹ rẹ mi in ni wọn ti tu aṣiri iku agba oṣere ọhun sita.	Lórí ẹ̀rọ ayélujára àwọn àgbà òṣèré àtàwọn akẹgbẹ́ rẹ̀ mí ìn ni wọ́n ti tú àṣírí ikú àgbà òṣèré ọ̀hún síta.
Baba Jimoh Aliyu ti ọpọ mọ si Aworo jade laye lẹni ọgọrin ọdun.	Bàbá Jimoh Àlíyù tí ọ̀pọ̀ mọ̀ sí Àwòrò jáde láyé lẹ́ni ọgọ́rin ọdún.
Ọdun 1959 ni Jimoh Aliu bẹrẹ si i kopa ninu ere ori itage nigba ti Akin Ogungbe ṣabẹwo siluu rẹ.	Ọdún 1959 ni Jimoh Àlíù bẹ̀rẹ̀ sí í kópa nínú eré orí ìtàgé nígbà tí Akin Ògúngbè ṣàbẹ̀wò sílùú rẹ̀.
Lọdun 1966, to pe ọdun meje to lo lọdọ Ogungbe, Baba Aworo da ẹgbẹ ere ori itage tirẹ silẹ niluu Ikarẹ, Jimoh Aliu Concert Party.	Lọ́dún 1966, tó pé ọdún méje tó lò lọ́dọ̀ Ògúngbè, Bàbá Àwòrò dá ẹgbẹ́ eré orí ìtàgé tirẹ̀ sílẹ̀ nílù́u Ìkàrẹ́, Jimoh Àlíù Concert Party.
Ẹkunrẹrẹ n bọ laipẹ.	Ẹ̀kúnrẹ́rẹ́ ń bọ̀ láìpẹ́.
Nitori arun Korona, Adeboye, Oyedepo, Olukọya fagile isin aisun ọdun	Nítorí àrùn Kòrónà, Adébóyè, Oyèdépò, Olúkọ̀yà fagilé ìsìn àìsùn ọdún
Isin kan tawọn ọmọlẹyin Kristi kii fi ṣere paapaa nilẹ wa Naijiria yii ni isin aisun ọdun, eyi to maa n waye ni gbogbo ọjọ to ba gbẹyin ninu ọdun.	Ìsìn kan táwọn ọmọlẹ́yìn Krístì kìí fi ṣeré pàápàá nílẹ̀ wa Nàíjíríà yìí ni ìsìn àìsùn ọdún, èyí tó máa ń wáyé ní gbogbo ọjọ́ tó bá gbẹ̀yìn nínú ọdún.
Ṣugbọn gẹgẹ bi ikede ti waye lati ọdọ ijọba nitori arun Korona to ṣi n ja lọwọ, ọpọ awọn adari ileejọsin ni wọn ti fagile tọdun yii.	Ṣùgbọ́n gẹ́gẹ́ bí ìkéde tí wáyé láti ọ̀dọ̀ ìjọba nítorí àrùn Kòrónà tó ṣì ń jà lọ́wọ́, ọ̀pọ̀ àwọn adarí iléèjọsìn ni wọ́n ti fagilé tọdún yìí.
Aago mẹsan-an lọpọ ninu awọn ijọ maa n bẹrẹ ipade ọhun, wọn a si pari rẹ ni aago mejila si aago kan.	Aago mẹ́sàn-án lọ̀pọ̀ nínú àwọn ìjọ máa ń bẹ̀rẹ̀ ìpàdé ọ̀hún, wọ́n á sì parí rẹ̀ ní aago méjìlá sí aago kan.
Ninu isin yii lawọn eeyan ti n gbadura, ti wọn si n woju Oluwa fun ọdun tuntun, asiko naa tun ni awọn ojiṣẹ Ọlọrun tun maa n sọ nipa ohun to maa ṣẹlẹ ninu ọdun naa.	Nínú ìsìn yìí làwọn èèyàn ti ń gbàdúrà, tí wọ́n sì ń wojú Olúwa fún ọdún tuntun, àsìkò náà tún ni àwọn òjíṣẹ́ Ọlọ́run tún máa ń sọ nípa ohun tó máa ṣẹlẹ̀ nínú ọdún náà.
Ipinlẹ Ogun, Eko, Ekiti, Ọṣun ati bẹẹ bẹẹ lọ ni wọn ti fagile aisun ọdun wọn.	Ìpínlẹ̀ Ògùn, Èkó, Èkìtì, Ọ̀ṣun àti bẹ́ẹ̀ bẹ́ẹ̀ lọ ni wọ́n ti fagilé àìsùn ọdún wọn.
Koda, ṣe ni ipinlẹ Ondo fi dandan le e pe ẹnikẹni to ba ṣe iṣọ oru tabi isin aisun ọdun kan, ẹwọn ni yoo ti ke hapi niu yia, ẹ ku ọdun.	Kódà, ṣe ni ìpínlẹ̀ Oǹdó fi dandan lé e pé ẹnikẹ́ni tó bá ṣe ìṣọ́ òru tàbí ìsìn àìsùn ọdún kan, ẹ̀wọ̀n ni yóò ti ké hápí níú yià, ẹ kú ọdún.
Eyi lo fa a ti olori ijọ Redeemed Christian Church of God, Pasitọ Enoch Adeboye, fi sọ lọjọ Mọnde to kọja yii pe aago mẹfa irọlẹ nipade naa maa bẹrẹ, ori ẹrọ ayelujara ni wọn si ti maa wo o.	Èyí ló fà á tí olórí ìjọ Redeemed Christian Church of God, Pasitọ Enoch Adébóyè, fi sọ lọ́jọ́ Mọ́ńdè tó kọjá yìí pé aago mẹ́fà ìrọ̀lẹ́ nìpàdé náà máa bẹ̀rẹ̀, orí ẹ̀rọ ayélujára ni wọ́n sì ti máa wò ó.
Bẹẹ lọrọ ri lọdọ olori ijọ Mountain of Fire and Miracles Ministries, iyẹn Ọmọwe Daniel Olukọya.	Bẹ́ẹ̀ lọ̀rọ̀ rí lọ́dọ̀ olórí ìjọ Mountain of Fire and Miracles Ministries, ìyẹn Ọ̀mọ̀wé Daniel Olúkọ̀yà.
Aago mẹsan-an si mọkanla ni isin tiwọn fi maa waye.	Aago mẹ́sàn-án sí mọ́kànlá ni ìsìn tiwọ́n fi máa wáyé.
Ni ijọ Winners Biṣọọbu Oyedepo ti sọ pe aago mẹfa si aago mẹjọ nipade ọjọ naa yoo fi waye.	Ní ìjọ Winners’ Bíṣọ̀ọ̀bù Oyèdépò ti sọ pé aago mẹ́fà sí aago mẹ́jọ nìpàdé ọjọ́ náa ̀yóò fi wáyé.
Ṣugbọn ijọ Deeper Life, ti Alagba Williams Kumuyi jẹ adari rẹ ti sọ pe isin naa maa waye, lati aago mẹwaa, ṣugbọn lẹka-jẹka ni yoo ti waye.	Ṣùgbọ́n ìjọ Deeper Life, ti Alàgbà Williams Kúmúyì jẹ́ adarí rẹ̀ ti sọ pé ìsìn náà máa wáyé, láti aago mẹ́wàá, ṣùgbọ́n lẹ́ka-jẹ̀ka ni yóò ti wáyé.
Imaamu agba ilẹ Ẹgba, oniṣowo nla to n fi kuraani dara kaakiri agbaye- Nojeem Ege	Ìmáàmù àgbà ilẹ̀ Ẹ̀gbá, oníṣòwò ńlá tó ń fi kùrá́ánì dárà káàkiri àgbáyé- Nojeem Egé
A ti gbọ pe wọn ti yan Imaamu tuntun fun ilẹ Ẹgba, oun naa ni Sheikh Saadulah Alade Bamgbọla, awọn ni Imaamu ilẹ Ẹgba kọkandinlogun.	A ti gbọ́ pé wọ́n ti yan Ìmáàmù tuntun fún ilẹ̀ Ẹ̀gbá, òun náà ni Sheikh Sa’adulah Àlàdé Bámgbọ́lá, àwọn ni Ìmáàmù ilẹ̀ Ẹ̀gbá kọkàndínlógún.
Ṣugbọn ọpọ ni ko mọ iru ẹni ti wọn yan sipo Imaamu agba yii.	Ṣùgbọ́n ọ̀pọ̀ ni kò mọ irú ẹni tí wọ́n yàn sípò Ìmáàmù àgbà yìí.
Baa ba pe e lọmọwe, a o purọ, baa ba si pe e ni onimọ nipa ẹsin Islam ati kuraani kii ṣeke, amọ ọpọ ni ko mọ pe gbajumọ oniṣowo ni baba naa.	Báa bá pè é lọ́mọ̀wé, a ò purọ́, báa bá si pè é ní onímọ̀ nípa ẹ̀sìn Islam àti kùráánì kìí ṣèké, àmọ́ ọ̀pọ̀ ni kò mọ̀ pé gbajúmọ̀ oníṣòwò ni bàbá náà.
Ọjọ kẹrindinlọgbọn, oṣu keje ni wọn yan Imaamu Bamgbọla.	Ọjọ́ kẹrìndínlọ́gbọ̀n, oṣù keje ni wọ́n yan Ìmáàmù Bámgbọ́lá.
Ibẹrẹ Imaamu Bamgbọla kun fun ọpọlọpọ iriri, bo tiẹ jẹ pe baba rẹ ṣe e ni dandan fun un pe afi ko lọ sile keu, sibẹ gbogbo imọ tawọn to lọ sileewe n ni, ni Imaamu ni pata.	Ìbẹ̀rẹ̀ Ìmáàmù Bámgbọ́lá kún fún ọ̀pọ̀lọpọ̀ ìrírí, bó tiẹ̀ jẹ́ pé bàbá rẹ̀ ṣe é ní dandan fún un pé àfi kó lọ sílé kéú, síbẹ̀ gbogbo ìmọ̀ táwọn tó lọ síléèwé ń ní, ni Ìmáàmù ní pátá.
Ẹni to ba sun mọ ọn ko ni mọ pe baba naa ko tiẹ gba ileewe to yatọ si ile keu kọja rara.	Ẹni tó bá sún mọ́ ọn kò ní mọ̀ pé bàbá náà kò tiẹ̀ gba iléèwé tó yàtọ̀ sí ilé kéú kọjá rárá.
Oyinbo ẹnu rẹ, bii tilẹ gẹẹsi ni, bẹẹ naa si lede abinibi dun lẹnu rẹ.	Òyìnbó ẹnu rẹ̀, bíi tilẹ̀ gẹ̀ẹ́sì ni, bẹ́ẹ̀ náà sì lèdè abínibí dùn lẹ́nu rẹ̀.
Iporo-Ṣodẹkẹ ni wọn bi Imaamu si lọdun 1934 sinu mọlẹbi Afaa Jimoh Bamgbọla, gbajugbaja Afaa ni baba Imaamu laduugbo naa.	Ìpóró-Ṣódẹkẹ́ ni wọ́n bí Ìmáàmù sí lọ́dún 1934 sínú mọ̀lẹ́bí Àfáà Jimoh Bámgbọ́là, gbajugbajà Àfáà ni bàbá Ìmáàmù ládùúgbò náà.
Iyawo mẹsan an ni baba Imaamu fẹ nigba aye rẹ, bẹẹ ni wọn si bimọ rẹpẹtẹ, ṣugbọn awọn meji pere naa niya Imaamu bi fun Afaa Bamgbọla.	Ìyàwó mẹ́sàn án ni bàbá Ìmáàmú fẹ́ nígbà ayé rẹ̀, bẹ́ẹ̀ ni wọ́n sì bímọ rẹpẹtẹ, ṣùgbọ́n àwọn méjì péré náà nìyá Ìmáàmù bí fún Àfáà Bámgbọ́lá.
Oun ati aburo rẹ; Abdul Mojeed Bamgbọla to ti doloogbe bayii.	Òun àti àbúrò rẹ̀; Abdul Mojeed Bámgbọ́lá tó ti dolóògbé báyìí.
Ile keu Afaa Muhammad Alimi Ahwal to wa lAke, lAbẹokuta ni Imaamu ti bẹrẹ ẹkọ imọ kuraani, nigba to di ọdun 1944, oun ati Sheik Adams Abdulah Al-Ilory, baba to da ile keu ti wọn n pe ni Morkas to wa lAgege silẹ.	Ilé kéú Àfáà Muhammad Álímì Ahwal tó wà l’Áké, l’Ábẹ́òkúta ni Ìmáàmù ti bẹ̀rẹ̀ ẹ̀kọ́ ìmọ̀ kùráánì, nígbà tó di ọdún 1944, òun àti Sheik Adams Abdulah Al-Ilory, bàbá tó dá ilé kéú tí wọ́n ń pè ní Morkas tó wà l’Ágége sílẹ̀.
Ọdun yẹn gan an ni baba Al-Ilory wa sAbẹokuta, bo ṣe di pe Imaamu tẹle ọga rẹ tuntun lọ niyẹn lati lọọ kẹkọọ nipa keu.	Ọdún yẹn gan an ni bàbá Al-Ilory wá s’Ábẹ́òkúta, bó ṣe di pé Ìmáàmù tẹ̀lé ọ̀gá rẹ̀ tuntun lọ nìyẹn láti lọọ kẹ́kọ̀ọ́ nípa kéú.
Imaamu tun lọ kaakiri lati lọọ kẹkọọ ni Cairo nilẹ Egypt, ko too di pe wọn pada wale, Imaamu fẹẹ tẹ siwaju ṣugbọn ko si iranlọwọ paapaa lati ọdọ Ọbafẹmi Awolọwọ, to jẹ adari ijọba ilẹ Yoruba lasiko naa, to yẹ ko fun wọn ni iranlọwọ.	Ìmáàmù tún lọ káàkiri láti lọọ kẹ́kọ̀ọ́ ní Cairo nílẹ̀ Egypt, kó tóó di pé wọ́n padà wálé, Ìmáàmù fẹ́ẹ́ tẹ̀ síwájú ṣùgbọ́n kò sí ìrànlọ́wọ́ pàápàá láti ọ̀dọ̀ Ọbáfẹ́mi Awólọ́wọ̀, tó jẹ́ adarí ìjọba ilẹ̀ Yorùbá lásìkò náà, tó yẹ kó fún wọn ní ìrànlọ́wọ́.
Ohun to gbe baba pada wale niyẹn.	Ohun tó gbé bàbá pàdá wálé nìyẹn.
Ṣugbọn ko fi ọdọ ọga rẹ silẹ, ko pada wale sAbẹokuta.	Ṣùgbọ́n kò fi ọ̀dọ̀ ọ̀gá rẹ̀ sílẹ̀, kò padà wálé s’Ábẹ́òkúta.
Imaamu lawọn ko le gbagbe ọjọ tawọn janduku oloṣelu yabo ileewe Morakz ni Agege, bi wọn ti de ni gbogbo awọn ọmọ ile keu salọ, ṣugbọn Imaamu nikan lo duro, gbogbo ihalẹ awọn janduku naa ko si eyi to ra Bamgbọla ninu rẹ, ko too di pe gbogbo wọn pada sibi ti wọn ti wa.	Ìmáàmù láwọn kò le gbàgbé ọjọ́ táwọn jàǹdùkú olóṣèlú yabo iléèwé Morakz ní Agége, bí wọ́n ti dé ni gbogbo àwọn ọmọ ilé kéú sálọ, ṣùgbọ́n Ìmáàmù nìkan ló dúró, gbogbo ìhàlẹ̀ àwọn jàǹdùkú náà kò sí èyí tó ra Bámgbọ́lá nínú rẹ̀, kó tóó di pé gbogbo wọ́n padà síbi tí wọ́n ti wá.
Ohun to tubọ mu ki Al-Ilory fẹran rẹ niyẹn.	Ohun tó túbọ̀ mú kí Al-Ilory fẹ́ràn rẹ̀ nìyẹn.
Oun naa si san an pada fun nigba to fẹẹ ṣe Wolimọ rẹ, Abẹokuta ni wọn ti waa ṣe e fun, bẹẹ Agege nileewe ọhun lo yẹ ki wọn ti ṣe e.	Òun náà sì san án padà fun niǵbà tó fẹ́ẹ́ ṣe Wòlímọ̀ rẹ̀, Abẹ́òkúta ni wọ́n ti wáá ṣe é fun, bẹ́ẹ̀ Agége níléèwé ọ̀hún ló yẹ kí wọ́n ti ṣe é.
Ọpọ eeyan ni ko mọ pe gbajugbaja oniṣowo ni Imaamu, kii ṣe kuraani ni baba naa fi n jẹun, ọpọ awọn iṣẹ to n mowo wọle la gbọ pe baba naa dawọle, to si so eso rere.	Ọ̀pọ̀ èèyàn ni kò mọ̀ pé gbajúgbajà oníṣòwò ni Ìmáàmù, kìí ṣe kùráánì ni bàbá náà fi ń jẹun, ọ̀pọ̀ àwọn iṣẹ́ tó ń mówó wọlé la gbọ́ pé bàbá náà dáwọ́lé, tó sì so èso rere.
Eyi lo mu ki Imaamu agba ilẹ Ẹgba ṣeleri pe oun ṣetan lati mu iṣẹ agbẹ lọkunkundun lasiko oun, koda Imaamu ni oun ti bẹrẹ iṣẹ pẹlu awọn kan ti wọn mu eso owu wa latilẹ Kuwait, o ni, eso owu yii le lo ọọdunrun ọdun lori ilẹ, lai ṣe pe o bajẹ.	Èyí ló mú kí Ìmáàmù àgbà ilẹ̀ Ẹ̀gbá ṣèlérí pé òuń ṣetán láti mú iṣẹ́ àgbẹ̀ lọ́kùnkúndùn lásìkò òun, kódà Ìmáàmù ní òun ti bẹ̀rẹ̀ iṣẹ́ pẹ̀lú àwọn kan tí wọ́n mú èso òwú wá látilẹ̀ Kuwait, ó ní, èso òwú yìí le lo ọ̀ọ́dúnrún ọdún lórí ilẹ̀, láì ṣe pé ó bàjẹ́.
Baba ni, lara awọn nnkan to le mu ki ọrọ aje ilẹ Ẹgba gberu niyẹn.	Bàbá ní, lára àwọn nǹkan tó le mú kí ọrọ̀ ajé ilẹ̀ Ẹ̀gbá gbèrú nìyẹn.
Imaamu Bamgbọla tun ni oun ṣetan ati wa iṣẹ fun awọn Afaa atawọn ọmọ Musulumi ti wọn n fẹ lati ṣiṣẹ ṣugbọn ti ko si anfaani fun.	Ìmáàmù Bámgbọ́lá tún ní òun ṣetán àti wá iṣẹ́ fún àwọn Àfáà àtàwọn ọmọ Mùsùlùmí tí wọ́n ń fẹ́ láti ṣiṣẹ́ ṣùgbọ́n tí kò sí àǹfààní fún.
O nim, lọwọ yii adehun n lọ lọwọ pẹlu awọn agbẹ lati ilẹ okeere lori bi wọn ṣe le ro awọn eeyan oun lagbara nipa iṣẹ agbẹ, lati mu ki ọrọ aje wọn gberu, gbogbo rẹ naa kọ ni kuraani maa ṣe.	Ó nim, lọ́wọ́ yìí àdéhùn ń lọ lọ́wọ́ pẹ̀lú àwọn àgbẹ̀ láti ilẹ̀ òkèèrè lórí bí wọ́n ṣe lé ró àwọn èèyàn òun lágbára nípa iṣẹ́ àgbẹ̀, láti mú kí ọrọ̀ ajé wọn gbèrú, gbogbo rẹ̀ náà kọ́ ni kùráánì máa ṣe.
Ko si yaayan lẹnu ohun ti Imaamu n sọ yii, nitori taa n ba sọ nipa imọ tabi iriri ninu ọrọ aje, ko sẹni le ko iyan Imaamu Bamgbọla kere rara.	Kò sí yááyàn lẹ́nu ohun tí Ìmáàmù ń sọ yìí, nítorí táa ń ba sọ nípa ìmọ̀ tàbí ìrírí nínú ọrọ̀ ajé, kò sẹ́ni le kó iyán Ìmáàmù Bámgbọ́lá kéré rárá.
Lara awọn ẹka ti Imaamu ti tọwọ bọ ni ẹka epo rọbi, ati ẹka ina mọna-mọna, koda ileeṣẹ wọn wa ninu awọn ti wọn pegede lati ra ileeṣẹ NEPA lasiko naa, ṣugbọn awọn oloṣelu tọwọ bọ ọrọ naa.	Lára àwọn ẹ̀ka tí Ìmáàmù ti tọwọ́ bọ̀ ni ẹ̀ka epo rọ̀bì, àti ẹ̀ka iná mọ̀nà-mọ́ná, kódà iléeṣẹ́ wọn wà nínú àwọn tí wọ́n pegedé láti ra iléeṣẹ́ NEPA lásìkò náà, ṣùgbọ́n àwọn olóṣèlú tọwọ́ bọ ọ̀rọ̀ náà.
Ohun kan to daju ni pe, igba ọtun ti de fawọn ẹlẹsin Islam nilẹ Ẹgba, omi tuntun ti ru, ẹja tuntun ti wọnu rẹ, asiko Imaamu tuntun yoo tu gbogbo ọmọ Ẹgba lara!.	Ohun kan tó dájú ni pé, ìgbà ọ̀tun ti dé fáwọn ẹlẹ́sìn Islam nílẹ̀ Ẹ̀gbá, omi tuntun ti rú, ẹja tuntun ti wọnú rẹ̀, àsìkò Ìmáàmù tuntun yóò tu gbogbo ọmọ Ẹ̀gbá lára!.
Buhari fi kun owo ajẹmọnu awọn tiṣa, o tun sun asiko ifẹyinti wọn siwaju	Bùhárí fi kún owó àjẹmọ́nú àwọn tíṣà, ó tún sún àsìkò ìfẹ̀yìntì wọn síwájú
Aarẹ Muhammadu Buhari ti ilẹ wa ti sun asiko ifẹyiti awọn tiṣa gbogbo to wa lẹnu iṣẹ nilẹ wa siwaju.	Ààrẹ Muhammadu Bùhárì ti ilẹ̀ wa ti sún àsìkò ìfẹ̀yìtì àwọn tíṣà gbogbo tó wà lẹ́nu iṣẹ́ nílẹ̀ wa síwájú.
Ni bayii, ogoji ọdun, 40, lawọn tiṣa yoo maa lo lẹnu iṣẹ, yatọ si ọdun marundinlogoji, 35, ti wọn n lo tẹlẹ.	Ní báyìí, ogójì ọdún, 40, làwọn tíṣà yóò máa lò lẹ́nu iṣẹ́, yàtọ̀ sí ọdún márùndínlógójì, 35, tí wọ́n ń lò tẹ́lẹ̀.
Yatọ si awọn adajọ, awọn olukọ Purofẹsọ nileewe giga, awọn tiṣa lo tun ti niru anfaani bayii.	Yàtọ̀ sí àwọn adájọ́, àwọn olùkọ́ Pùròfẹ́sọ̀ níléèwé gíga, àwọn tíṣà ló tún ti nírú àǹfààní báyìí.
Alaaji Adamu Adamu to jẹ minisita fun eto ẹkọ nilẹ wa ni wọn sọrọ yii nibi ayẹyẹ ti wọn ṣe lati saami ayajọ ọjọ awọn olukọ nilẹ wa.	Àlàájì Àdàmú Àdàmú tó jẹ́ mínísítà fún ètò ẹ̀kọ́ nílẹ̀ wa ni wọ́n sọ̀rọ̀ yìí níbi ayẹyẹ tí wọ́n ṣe láti sààmì àyájọ́ ọjọ́ àwọn olùkọ́ nílẹ̀ wa.
Gbogbo ọjọ karun-un, oṣu kẹwaa ọdun ni wọn maa n saami ayẹyẹ ayajọ ọjọ awọn olukọ lagbaaye.	Gbogbo ọjọ́ karùn-ún, oṣù kẹẁaá ọdún ni wọ́n máa ń sààmì ayẹyẹ àyájọ́ ọjọ́ àwọn olùkọ́ lágbàáyé.
Awọn abanikọle gbọdọ maa lo ohun igbalode fun ile kikọ  Oduṣọtẹ Sam Akinrole	Àwọn abánikọ́lé gbọ́dọ̀ máa lo ohun ìgbàlódé fún ilé kíkọ́ – Odùṣọ̀tẹ̀ Sam Akínrólé
Gbogbo ilepa wa nipinlẹ Eko lasiko yii ati lọjọ iwaju ni lati ri i pe ibi gbogbo ni ina mọnamọna wa, ki awọn eeyan le maa riran kete-kete nigba to ba di aṣalẹ, iyẹn ni pe gbogbo awọn opo ina bii ẹgbẹrun mọkandinlogoji to wa kaakiri ipinlẹ naa, la maa tun ṣe laarin oṣu mẹfa.	“Gbogbo ìlépa wa nípínlẹ̀ Èkó lásìkò yìí àti lọ́jọ́ iwájú ni láti rí i pé ibi gbogbo ni iná mọ̀nàmọ́ná wà, kí àwọn èèyàn le máa ríran kete-kete nígbà tó bá di àṣálẹ́, ìyẹn ni pé gbogbo àwọn òpó iná bíi ẹgbẹ̀rún mọ́kàndínlógójì tó wà káàkiri ìpínlẹ̀ náà, la máa tún ṣe láàrín oṣù mẹ́fà.
Kọmiṣanna fun ọrọ ohun amuṣagbara, atohun alumọni to wa nipinlẹ Eko, Ọgbẹni Ọlalere Oduṣọtẹ lo ṣe bayii sọrọ nibi ipade awọn olokoowo to jẹ mọ ọrọ ilẹ ati ile rira to pari lanaa ọjọ Tọsde lEkoo.	”Kọmíṣánnà fún ọ̀rọ̀ ohun àmúṣagbára, àtohun àlùmọ́nì tó wà nípínlẹ̀ Èkó, Ọ̀gbẹ́ni Ọlálérè Odùṣọ̀tẹ̀ ló ṣe báyìí sọ̀rọ̀ níbi ìpàdé àwọn olókoòwò tó jẹ mọ́ ọ̀rọ̀ ilẹ̀ àti ilé rírà tó parí lánàá ọjọ́ Tọsde l’Ékòó.
Oduṣọtẹ tun rọ awọn olokoowo lẹka ile kikọ lati ṣamulo awọn ọna igbalode tawọn ilẹ okeere n lo lasiko yii, lati ṣe ina sinu ile ti wọn n kọ.	Odùṣọ̀tẹ̀ tún rọ àwọn olókoòwò lẹ́ka ilé kíkọ́ láti ṣàmúlò àwọn ọ̀nà ìgbàlódé táwọn ilẹ̀ òkèèrè ń lò lásìkò yìí, láti ṣe iná sínú ilé tí wọ́n ń kọ́.
O ni, awọn ohun ọtun ti ba eto ikọle bayii, debii pe ina mọnamọna tawọn eeyan n ṣe sinu ile ti yipada si tatijọ, o ti di eyi to n ba igba mu.	Ó ní, àwọn ohun ọ̀tun ti bá ètò ìkọ́lé báyìí, débii pé iná mọ̀nàmọ́ná táwọn èèyàn ń ṣe sínú ilé ti yípadà sí tàtijọ́, ó ti di èyí tó ń bá ìgbà mu.
Ipade awọn alẹnulọrọ nidii iṣẹ ọrọ ile gbigbe ati ile rira nipinlẹ Eko, eyi ti ileeṣẹ Lagos State Real Estate Regulatory Authority (LASRERA ṣagbatẹru rẹ lo ti sọrọ naa.	Ìpàdé àwọn alẹ́nulọ́rọ̀ nídìí iṣẹ́ ọ̀rọ̀ ilé gbígbé àti ilé rírà nípínlẹ̀ Èkó, èyí tí iléeṣẹ́ Lagos State Real Estate Regulatory Authority (LASRERA ṣagbátẹrù rẹ̀ ló ti sọ̀rọ̀ náà.
Eto naa, akọkọ iru rẹ bẹrẹ lỌjọru, Wẹsde, lEkoo.	Ètò náà, àkọ́kọ́ irú rẹ̀ bẹ̀rẹ̀ l’Ọ́jọ́rú, Wẹsde, l’Ékòó.
Oduṣọtẹ to wa ninu awọn ti wọn pe lati waa sọrọ nibi ipade naa sọ pe ko too dinu oṣu kẹfa ọdun to n bọ, ijọba yoo ti paarọ gbogbo awọn opo ina ti ko ṣiṣẹ kaakiri igboro Eko, ati pe ohun tawọn fẹẹ fi rọpo rẹ yoo mu adinku ba owo tijọba n na lori awọn ina ọhun.	Odùṣọ̀tẹ̀ tó wà nínú àwọn tí wọ́n pè láti wáá sọ̀rọ̀ níbi ìpàdé náà sọ pé kó tóó dinú oṣù kẹfà ọdún tó ń bọ̀, ìjọba yóò ti pààrọ̀ gbogbo àwọn òpó iná tí kò ṣiṣẹ́ káàkiri ìgboro Èkó, àti pé ohun táwọn fẹ́ẹ́ fi rọ́pò rẹ̀ yóò mú àdínkù bá owó tíjọba ń ná lórí àwọn iná ọ̀hún.
Ko tan sibẹ o, o ni bakan naa nijọba maa fi kun awọn opo ina naa, ki ibi gbogbo baa le nina, ki awọn araalu si le maa riran kete-kete, paapaa ibi ti ko si ina tẹlẹ.	Kò tán síbẹ̀ o, ó ní bákan náà nìjọba máa fi kún àwọn òpó iná náa, kí ibi gbogbo baa lè níná, kí àwọn aráàlú sì le máa ríran kete-kete, pàápàá ibi tí kò sí iná tẹ́lẹ̀.
Gbogbo ohun tỌlọrun fun mi ni maa fi gbe aṣa Yoruba larugẹ  Oniru Lawal	Gbogbo ohun t’Ọ́lọ́run fún mi ni máa fi gbé àṣà Yorùbá lárugẹ – Onírú Lawal
Ojuoluwakotimi Olusina	Ojúolúwakòtìmì Olúsínà
Kabiyesi, Alayeluwa Ọba Abdul Wasiu Ọmọgbọlahan Lawal (Abisogun II) ti ṣeleri pe gbogbo ohun ti Ọlọrun fi jinki oun gẹgẹ bii iṣura loun maa na lati gbe aṣa Yoruba larugẹ.	Kábíyèsí, Aláyélúwà Ọba Abdul Wasiu Ọmọ́gbọ́láhàn Lawal (Abísógun II) ti ṣèlérí pé gbogbo ohun tí Ọlọ́run fi jíǹkí òun gẹ́ǵẹ bíi ìṣúra lòun máa ná láti gbé àṣà Yorùbá làrugẹ.
Nigba ti Ọba Oniru n ba Aṣejere sọrọ laafin rẹ laipẹ yii lo sọrọ naa di mimọ.	Nígbà tí Ọba Onírú ń bá Àṣejèrè sọ̀rọ̀ láàfin rẹ̀ làìpẹ́ yìí ló sọ̀rọ̀ náà di mímọ̀.
Ninu ọrọ rẹ, o ni; Pẹlu awọn iriri ti mo ti ni lẹnu iṣẹ ọba, mo ṣetan lati ṣiṣẹ pẹlu awọn araalu ati ijọba lati mu ki idagbasoke tubọ wọluu yii si i.	Nínú ọ̀rọ̀ rẹ̀, ó ńi; “Pẹ̀lú àwọn ìrírí tí mo ti ní lẹ́nu iṣẹ́ ọba, mo ṣetán láti ṣiṣẹ́ pẹ̀lú àwọn aráàlú àti ìjọba láti mú kí ìdàgbàsókè túbọ̀ wọ̀lúú yìí si i.
Mo ṣetan ati fi gbogbo aye mi fun awọn eeyan ilu Iru.	Mo ṣetán ati fi gbogbo ayé mi fún àwọn èèyàn ìlú Irú.
Mo ṣetan lati ṣiṣẹ pọ pẹlu gbogbo awọn oloye ilẹ Iru, awọn ọba atawọn ijoye gbogbo nilẹ Yoruba.	“Mo ṣetán láti ṣiṣẹ́ pọ̀ pẹ̀lú gbogbo awọn olóye ilẹ̀ Irú, àwọn ọba àtàwọn ìjòyè gbogbo nílẹ̀ Yorùbá.
Mo ṣetan ati tubọ gbe aṣa ati iṣe Yoruba laruge, paapaa lati tubọ jẹ kawọn eeyan mọ iru eeyan ti a jẹ kaakiri agbaye.	Mo ṣetán àti túbọ̀ gbé àṣà àti iṣé Yorùbá laruge, pàápàá láti túbọ̀ jẹ́ káwọn èèyàn mọ irú èèyàn tí a jẹ́ káàkiri àgbáyé.
Mo tun ṣetan ati ko gbogbo dukia ati iṣura ti Ọlọrun fi jinki mi sori aṣa ati iṣe Yoruba.	“Mo tún ṣetán àti kó gbogbo dúkìá àti ìṣúra tí Ọlọ́run fi jíǹkí mi sórí àṣà àti iṣé Yorùbá.
Gbogbo awọn to tọ to si yẹ lati ṣiṣẹ pẹlu la ma ṣiṣẹ pẹlu wọn lati gbe aṣa naa larugẹ.	Gbogbo àwọn tó tọ́ tó sì yẹ láti ṣiṣẹ́ pẹ̀lú la má ṣiṣẹ́ pẹ̀lú wọn láti gbé àṣà náà lárugẹ.
Oniru tuntun naa pari ọrọ rẹ pe oun ko ni sinmi titi aṣa ati iṣe Yoruba maa fi di awokọṣe kaakiri agbaye.	Onírú tuntun náà parí ọ̀rọ̀ rẹ̀ pé òun kò ní sinmi títí àṣà àti ìṣe Yorùbá máa fi di àwòkọ́ṣe káàkiri àgbáyé.
Mo setan lati mu ki oro aje Iru gberu si i	Mo setán láti mú kí orò ajé Irú gbèrú sí i…
Bakan naa, lỌba Abdulwasiu Ọmọgbọlahan Lawal Abisogun II ṣeleri lati mu idagbasoke ba ilẹ Iru.	Bákan náà, l’Ọba Abdulwasiu Ọmọ́gbọ́láhàn Lawal Abísógun II ṣèlérí láti mú ìdàgbàsókè bá ilẹ̀ Irú.
O ni eyi yoo tubọ rọrun pẹlu ajọṣepọ ajọ kan ti a mọ si African Venture Philanthropy Alliance (AVPA) lati mu ki eto idagbasoke ba awọn agbegbe Iru, ki igbe aye awọn olugbe ilu naa le tubọ gbe fukẹ soke si i.	Ó ní èyí yóò túbọ̀ rọrún pẹ̀lú àjọṣepọ̀ àjọ kàn tí a mọ̀ sí African Venture Philanthropy Alliance (AVPA) láti mú kí ètò ìdàgbàsókè bá àwọn agbègbè Irú, kí ìgbé ayé àwọn olùgbé ìlú náà lé tú́bọ̀ gbé fúkẹ́ sókè sí i.
African Venture Philanthropy Alliance (AVPA) jẹ ajọ kan ti a da silẹ lati ran awọn agbegbe ilẹ Afrika to ku diẹ kaato fun lọwọ, lati pese awọn koṣeemanii fun wọn, ki igbe aye le baa rọrun fun awọn eeyan ibẹ.	African Venture Philanthropy Alliance (AVPA) jẹ́ àjọ kan tí́ a dá sílẹ̀ láti ran àwọn agbègbè ilẹ̀ Áfríkà tó kù díẹ̀ káàtó fún lọ́wọ́, láti pèsè àwọn kòṣeémánìí fún wọn, kí ìgbé ayé le baà rọrùn fún àwọn èèyàn ibẹ̀.
Nigba to n gba awọn ọmọ igbimọ alaṣẹ (AVPA) lalejo laafin rẹ, Oniru fidi rẹ mulẹ pe oun ṣetan lati ṣeranlọwọ fawọn ọmọ ilẹ Iru atawọn olugbe ilẹ naa.	Nígbà tó ń gba àwọn ọmọ ìgbìmọ̀ aláṣẹ (AVPA) lálejò láàfin rẹ̀, Onírú fìdí rẹ̀ múlẹ̀ pé òun ṣetán láti ṣèrànlọ́wọ́ fáwọn ọmọ ilẹ̀ Irú àtàwọn olùgbé ilẹ̀ náà.
Alaga ajọ naa, Ọgbẹni Yẹmi Cardoso, lo ṣaaju wọn wa, ti Ọjọgbọn Pat Utomi, Arabinrin Oluwatoyin Adegbitẹ-Moore; si tẹle e.	Alága àjọ náà, Ọ̀gbẹ́ni Yẹmí Cardoso, ló ṣáájú wọn wá, tí Ọ̀jọ̀gbọ́n Pat Utomi, Arábìnrin Olúwatóyìn Adégbìtẹ́-Moore; sì tẹ̀lé e.
Ko ṣai dupẹ lọwọ awọn ikọ to ṣabẹwo saafin rẹ naa, Oniru ni, ọrọ, igbe aye irọrun, ati ifọkanbalẹ awọn eeyan Iru ati ipinlẹ Eko lapapọ lo jẹ oun logun.	Kò ṣàì dúpẹ́ lọ́wọ́ àwọn ikọ̀ tó ṣàbẹ̀wò sáàfin rẹ̀ náà, Onírú ní, ọ̀rọ̀, ìgbé ayé ìrọ̀rùn, àti ìfọ̀kànbalẹ̀ àwọn èèyàn Irú àti ìpì́nlẹ̀ Èkó lápapọ̀ ló jẹ́ òun logun.
Ninu ọrọ tiẹ, Alagba Cardoso ki Oniru tuntun naa ku oriire gigun ori itẹ awọn baba rẹ, ati ayẹyẹ ọjọọbi aadọta ọdun to waye laipẹ yii.	Nínú ọ̀rọ̀ tiẹ̀, Alàgbà Cardoso kí Onírú tuntun náà ku ́oríire gígun orí ìtẹ́ àwọn bàbá rẹ̀, àti ayẹyẹ ọjọ́ọ̀bí àádọ́ta ọdún tó wáyé láìpẹ́ yìí.
O ni, ajọṣepọ Oniru pẹlu ajọ awọn yoo mu oriire nla ba ilu naa, nitori ọpọ iṣẹ ni ajọṣepọ naa maa mu wa fawọn eeyan lati ṣe.	Ó ní, àjọṣepọ̀ Onírú pẹ̀lú àjọ àwọn yóò mú oríire ńlá bá ìlú ná̀à, nítorí ọ̀pọ̀ iṣẹ́ ni àjọṣepọ̀ náà máa mú wá fáwọn èèyàn láti ṣe.
Cardoso lawọn ṣẹṣẹ n mẹyẹ bọ lapo ni, o ni, ajọṣepọ ajọ oun pẹlu kabiyesi ṣi maa pẹ daadaa.	Cardoso láwọn ṣẹ̀ṣẹ̀ ń mẹ́yẹ bọ̀ lápò ni, ó ní, àjọṣepọ̀ àjọ òun pẹ̀lú kábíyèsí ṣì máa pẹ́ dáadáa.
Ọjọgbọn Pat Utomi ninu ọrọ tiẹ, sọ pe oun ṣetan lati bẹrẹ eto iranwọ fawọn araalu ti ẹgbẹ oun fẹẹ bẹrẹ ni agbegbe kabiyesi, o ni eto naa maa wa fun awọn to ku diẹ kaato fun.	Ọ̀jọ̀gbọ́n Pat Utomi nínú ọ̀rọ̀ tiẹ̀, sọ pé òun ṣetán láti bẹ̀rẹ̀ ètò ìrànwọ́ fáwọn aráàlú ti ẹgbẹ́ òun fẹ́ẹ́ bẹ̀rẹ̀ ní agbègbè kábíyèsí, ó ní ètò náà máa wà fún àwọn tó kù díẹ̀ káàtó fún.
Nitori gomina Edo, wọn sọrọ buruku si Desmond Elliot onitiata	Nítorí gómìnà Edó, wọ́n sọ̀rọ̀ burúkú sí Desmond Elliot onítíátà
Ọrọ to jade lẹnu Desmond Elliot onitiata ṣugbọn to ti di oloṣelu bayii ti mu kawọn eeyan maa sọrọ buruku si i, ohun tawọn eeyan n pe ọmọkunrin naa lọwọ yii ni Oponu.	Ọ̀rọ̀ tó jáde lẹ́nu Desmond Elliot onítíátà ṣùgbọ́n tó ti di olóṣèlú báyìí ti mú káwọn èèyàn máa sọ̀rọ̀ burúkú sí i, ohun táwọn èèyàn ń pe ọmọkùnrin náà lọ́wọ́ yìí ni “Òpònú”.
Laipẹ yii ni Desmond Elliot to n ṣoju ẹkun idibo Suurulere, lEkoo nileegbimọ aṣofin ipinlẹ Eko ba awọn oniroyin sọrọ ninu ifọrọwerọ.	Láìpẹ́ yìí ni Desmond Elliot tó ń ṣojú ẹkùn idìbò Sùúrùlérè, l’Ékòó níléègbìmọ̀ aṣòfin ìpínlẹ̀ Èkó bá àwọn oníròyìn sọ̀rọ̀ nínú ìfọ̀rọ̀wérọ̀.
Ninu ifọrọwerọ ọhun lo ti tako igbesẹ ati ohun ti Gomina Godwin Obaseki n ṣe nipinlẹ Edo.	Nínú ìfọ̀rọ̀wérọ̀ ọ̀hún ló ti tako ìgbésẹ̀ àti ohun tí Gómìnà Godwin Obaseki ń ṣe nípínlẹ̀ Edó.
Onitiata naa sọ pe ohun ti gomina ipinlẹ Edo naa n tẹnumọ pe ko saaye fun baba isalẹ nipinlẹ oun kii ṣe ọrọ to yẹ ko maa sọ lẹnu, o ni bi ẹni fibi ṣu oloore ni.	Onítíátà náà sọ pé ohun tí gómìnà ìpínlẹ̀ Edó náà ń tẹnumọ́ pé kò sáàyè fún baba ìsàlẹ̀ nípínlẹ̀ òun kìí ṣe ọ̀rọ̀ tó yẹ kó máa sọ lẹ́nu, ó ní bí ẹni fibi ṣú olóore ni.
O tun ni; pe oun faaye gba baba isalẹ nigbeesi aye oun lo mu koun de ibi toun de lonii, bẹẹ lo si mu koun jẹ ohun toun jẹ lonii.	Ó tún ní; pé òun fààyè gba baba ìsàlẹ́ nígbèésí ayé òun ló mú kóun dé ibi tóun dé lónìí, bẹ́ẹ̀ ló sì mú kóun jẹ́ ohun tóun jẹ́ lónìí.
Elliot to maa n saaba ṣere fiimu oloyinbo naa tun sọ pe; Aṣiwaju Bọla Tinubu to jẹ baba isalẹ oun ko beere ohun to ju agbara oun lọ, tabi to tako igbekalẹ ofin lọwọ oun ri, bẹẹ lo si n tọ oun sibi to daa.	Elliot tó máa ń sáábà ṣeré fíìmù olóyìnbó náà tún sọ pé; Aṣíwájú Bọ́lá Tinubu tó jẹ́ baba ìsàlẹ̀ òun kò bèèrè ohun tó ju agbára òun lọ, tàbi tó tako ìgbékalẹ̀ òfin lọ́wọ́ òun rí, bẹ́ẹ̀ ló sì ń tọ́ òun síbi tó dáa.
O wa ni ki Obaseki naa farabalẹ ko gba awọn baba isalẹ laaye lati gbe e lọ sibi giga,	Ó wá ní kí Òbásekì náà farabalẹ̀ kó gba àwọn bàbá ìsàlẹ̀ láàyè láti gbé e lọ síbi gíga,
ki wọn ba a le ran an lọwọ gbe ipinlẹ Edo lọ sibi giga.	kí wọn ba à le ràn án lọ́wọ́ gbé ìpínlẹ̀ Edo lọ síbi gíga.
Awọn ọrọ yii lo fa oko ọrọ latọdọ awọn ololufẹẹ rẹ, atawọn oloṣelu, paapaa lori ẹrọ ayelujara, kia ni wọn ti bẹrẹ si i sọrọ sọmọkunrin naa, wọn ni fuulu ni, bi aṣa oloyinbo, wọn ni oponu, afọfun ni.	Àwọn ọ̀rọ̀ yìí ló fa òkò ọ̀rọ̀ látọ̀dọ̀ àwọn olólùfẹ́ẹ rẹ̀, àtàwọn olóṣèlú, pàápàá lórí ẹ̀rọ ayélujára, kía ni wọ́n ti bẹ̀rẹ̀ sí i sọ̀rọ̀ sọ́mọkùnrin náà, wọ́n ní fùùlù ni, bí àṣà olóyìnbó, wọ́n ní òpònú, afọ́fun ni.
Oriṣii nnkan buruku lawọn eeyan n sọ si Desmond lori ẹrọ ayelujara nitori ọrọ to sọ naa.	Oríṣìí nǹkan burúkú làwọn èeyàn ń sọ sí Desmond lóri ẹ̀rọ ayélujára nítorí ọ̀rọ̀ tó sọ náà.
Awa o ni gba kawọn alabosi ditẹ ọmọ Yoruba fun ipo Aarẹ lọdun 2023  Moshood Salvador	Àwa ò ní gbà káwọn alábòsí dìtẹ̀ ọmọ Yorùbá fún ipò Àarẹ lọ́dún 2023 – Moshood Salvador
Gbajugbaja oniṣowo ni Alagba Moshood Adegoke Salvador, awọn ni akọwe-owo ẹgbẹ igbimọ iṣọkan Yoruba, ti a mọ si Yoruba Unity Forum, awọn tun ni alaga ẹgbẹ oṣelu PDP tẹlẹ.	Gbajúgbajà oníṣòwò ni Alàgbà Moshood Adégòkè Salvador, àwọn ni akọ̀wé-owó ẹgbẹ́ ìgbìmọ̀ ìṣọ̀kan Yorùbá, tí a mọ̀ sí Yorùbá Unity Forum, àwọn tún ní alága ẹgbẹ́ òṣèlú PDP tẹ́lẹ̀.
Laipẹ yii ni wọn darapọ mọ ẹgbẹ oṣelu APC.	Laipẹ yíí ni wọn darapọ̀ mọ́ ẹgbẹ́ òṣèlú APC.
Wọn gba awọn oniroyin wa lalejo laipẹ yii ni ile wọn to wa ni Salvador Towers ni Suurulere.	Wọ́n gba àwọn oníròyìn wa lálejò láìpẹ́ yìí ní ilé wọn tó wà ní Salvador Towers ní Sùúrùlérè.
Ohun ti wọn ba OJUOLUWAKOTIMI OLUṢINA sọ ree:	Ohun tí wọn bá OJÚOLÚWAKÒTÌMÍ OLÚṢÍNÀ sọ rèé:
A ni ẹgbẹ awọn agba ilẹ Yoruba ti wọn n pe ni Yoruba Council of Elders, ẹgbẹ Afẹnifẹre naa wa bẹẹ la tun ni tiyin naa, Yoruba Unity Forum.	A ní ẹgbẹ́ àwọn àgbà ilẹ̀ Yorùbá tí wọn ń pè ni Yoruba Council of Elders, ẹgbẹ́ Afẹ́nifẹ́re náà wa bẹ́ẹ̀ la tún ní tiyín náà, Yoruba Unity Forum.
Kin ni iyatọ to wa laarin gbogbo awọn ẹgbẹ yii?	Kín ni ìyàtọ̀ tó wa láàrin gbogbo àwọn ẹgbẹ́ yìí?
Ṣe ẹ ri Afẹnifẹre, baba Awolọwọ lo da a silẹ, iyawo wọn ni wọn fi ṣe aṣoju ẹ, awọn iya wa lo n ba wọn kaakiri lasiko naa, Mama Awolọwọ sọ fun mi pe akapo ẹgbẹ ni iya mi laarin wọn, emi o ba wọn ṣe nibẹrẹ, tori NRC ni mo fi bẹrẹ oṣelu, Mama Awolọwọ maa n sọ fun mi nigba yẹn pe kii ṣe ọna ti Yoruba ni NRC yẹn, ohun to si fa a ni pe oniṣowo ni mi kawọn eeyan to wa ba mi.	Ṣé ẹ rí Afẹ́nifẹ́re, bàbá Awólọ́wọ̀ ló dá a sílẹ̀, ìyàwó wọn ni wọ́n fi ṣe aṣojú ẹ̀, àwọn ìyá wa ló n bá wọn káàkiri lásìkò naa, Màmá Awólọ́wọ̀ sọ fún mi pé akápò ẹgbẹ́ ni ìyá mi láàrin wọn, èmi o bá wọn ṣe níbẹ̀rẹ̀, torí NRC ni mo fi bẹ̀rẹ̀ òṣèlú, Màmá Awólọ́wọ̀ maa n sọ fún mi nígbà yẹn pé kii ṣe ọ̀nà tí Yorùbá ni NRC yẹn, ohun tó sì fà á ni pé oníṣòwò ni mí káwọn èeyàn tó wá bá mi.
Igba ti Baba Awolọwọ ku lawọn agbaagba kan jokoo, ti wọn sọ pe awọn o le maa fi ijoko silẹ Awolọwọ mọ, pe Ibadan ni olu-ilẹ Yoruba, ibi ti abosi ba ti wa ko le dagba, n lawọn naa ba kora wọn jọ, wọn ba ni awọn ni YCE, ṣugbọn igba ta a wo wọn, a ri i pe awọn ti ko mọ nnkan to n ṣẹlẹ ni wọn korajọ sinu YCE.	Ìgbà tí Baba Awólọ́wọ̀ kú làwọn àgbàagbà kan jókòó, tí wọn sọ pé àwọn ò le maa fi ijoko sílẹ̀ Awólọ́wọ̀ mọ́, pé Ìbàdàn ní olú-ilẹ̀ Yorùbá, ibi tí àbòsí bá ti wà kò le dàgbà, n làwọn náà bá kóra wọn jọ, wọ́n bá ní àwọn ni YCE, ṣùgbọ́n ìgbà tá a wò wọ́n, a rí i pé àwọn tí kò mọ nǹkan tó ń ṣẹlẹ̀ ni wọ́n kórajọ sínú YCE.
Ohun to bi YUF niyẹn.	Ohun tó bí YUF nìyẹn.
Mama Awo lo da a silẹ, nigba ti abosi YCE ti jade, awọn agbaagba kan ko fẹ ka ṣe mitinni ni Ikẹnnẹ mọ, wọn fẹ ka gbe e lọ si Ijẹbu Igbo.	Màmá Áwò ló dá a sílẹ̀, nígbà tí àbòsí YCE ti jáde, àwọn àgbàagbà kan kò fẹ́ ká ṣe mítìnnì ni Ikẹnnẹ mọ́, wọ́n fẹ́ ka gbé e lọ sí Ìjẹ̀bú Igbó.
Wọn ṣe fẹẹrẹfẹ ni Ijẹbu Igbo, wọn o ṣe ni Ikẹnnẹ mọ, nigba to tun ya ti wọn ri i pe ẹni to wa ni Ijẹbu Igbo ku, wọn tun ni ka maa lọọ ṣe mitinni ni Iṣara, ki ti Ijẹbu Igbo to o ṣẹlẹ ni Mama Awo ti sọ pe ki a maa ṣepade ni Ikẹnnẹ, wọn fun wa nilẹ, wọn kọ ọfiisi fun wa, Mama lo fowo ara ẹ kọ ọ, bẹ ẹ ba wo awọn iwe to wa lọwọ wa, gbogbo ẹ lo wa nibẹ.	Wọ́n ṣe fẹẹrẹfẹ ní Ìjẹ̀bú Igbó, wọn ò ṣé ní Ìkẹ́nnẹ́ mọ́, nígbà tó tún yá tí wọn rí i pé ẹni tó wà ní Ìjẹ̀bú Igbó kú, wọ́n tún ní ka maa lọọ ṣe mítìnnì ní Iṣara, kí ti Ìjẹ̀bú Igbó tó o ṣẹlẹ̀ ni Màmá Áwò ti sọ pé ki a maa ṣèpàdé ní Ìkẹ́nnẹ́, wọ́n fún wa nílẹ̀, wọ́n kọ́ ọ́fíisì fún wa, Màmá ló fowó ara ẹ kọ ọ, bẹ́ ẹ bá wo àwọn ìwé tó wà lọ́wọ́ wa, gbogbo ẹ̀ ló wà níbẹ̀.
Ibẹ ni YUF jokoo si, nitori naa ni nnkan wa ṣe n lọ deede, ṣugbọn ibi ẹtẹ la n ba awọn Afẹnifẹre ni tiwọn.	Ibẹ̀ ni YUF jokoo si, nítorí náà ní ǹnkan wa ṣé n lọ́ déédé, ṣùgbọ́n ibi ẹ̀tẹ́ la ń bá àwọn Afẹ́nifẹ́re ní tiwọn.
Nigba ti awọn baba wa Afẹnifẹre n lọọ pọn sẹyin ọmọ Ibo lati fa ọmọ Yoruba to jẹ igbakeji aarẹ walẹ, awọn iwa abosi ati ẹtẹ ti awa tako niyẹn.	Nígbà tí àwọn bàbá wa Afẹ́nifẹ́re ń lọọ pọ̀n sẹ́yìn ọmọ Ibo láti fa ọmọ Yorùbá tó jẹ igbákejì aàrẹ wálẹ̀, àwọn ìwà àbòsí àti ẹ̀tẹ́ tí àwa takò nìyẹn.
Awuyewuye to n lọ bayii ni pe nitori ipa ti Yoruba ko ninu ibo to kọja, Hausa ko ṣetan lati gbejọba fun wa.	Awuyewuye tó ń lọ báyìí ní pé nítorí ipa tí Yorùbá kó nínú ìbò tó kọjá, Hausa kò ṣetán lati gbéjọba fún wa.
Njẹ 2023 ma a ṣenuure fun wa nilẹ Yoruba?	Ǹjẹ́ 2023 má a ṣenuure fún wa nílẹ̀ Yorùbá?
Eyi ta a ṣiṣẹ ẹ, wọn o ti gbe wọn wọle o, ọmọ tẹ ẹ bi; ẹ o ti i sọ ọ lorukọ, ẹ ti n sọ ti oorun mi-in, emi kii ba eeyan sọ iru nnkan bẹẹ o, eyi taa ṣẹṣẹ ṣe, ẹ jẹ ka jokoo ja jijọ jẹ ẹ, ki inu onikaluku dun na.	Èyí tá a ṣiṣẹ́ ẹ, wọn ò tí gbé wọn wọlé o, ọmọ tẹ́ ẹ bí; ẹ ò tí ì sọ ọ́ lórúkọ, ẹ ti ń sọ ti oorun mì-ín, èmi kìí bá èèyàn sọ irú nǹkan bẹ́ẹ̀ o, èyí táa ṣẹ̀ṣẹ̀ ṣe, ẹ jẹ́ ká jókòó já jìjọ jẹ ẹ́, kí inú oníkálukú dùn ná.
Njẹ ẹgbẹ tiyin fọwọ si atunto orilẹ-ede Naijiria, bi awọn ẹgbẹ Afẹnifẹre ti n sọ?	Ǹjẹ́ ẹgbẹ́ tiyín fọwọ́ sí àtúntò orílẹ̀-èdè Nàíjíríà, bí àwọn ẹgbẹ́ Afẹ́nifẹ́re ti ń sọ?
Ipolongo kin ni Afẹnifẹre n sọ to yatọ si ohun ti ẹgbẹ YUF to ṣoju ilẹ Yoruba ninu igbimọ atunto ofin ilẹ wa, sọ?	Ìpolongo kín ni Afẹ́nifẹ́re ń sọ tó yàtọ̀ sí ohun tí ẹgbẹ́ YUF tó ṣojú ilẹ̀ Yorùbá nínú ìgbìmọ̀ àtúntò òfin ilẹ̀ wa, sọ?
Bi ẹ ba n pariwo Afẹnifẹre, ẹ beere ohun ti wọn ti ṣe fun ilẹ Yoruba, awọn kọ ni wọn ma sọ ohun to ma ṣẹlẹ nilẹ Yoruba.	Bí ẹ bá ń pariwo Afẹ́nifẹ́re, ẹ bèèrè ohun tí wọ́n ti ṣe fún ilẹ̀ Yorùbá, àwọn kọ́ ni wọ́n má sọ ohun tó má ṣẹlẹ̀ nílẹ̀ Yorùbá.
Njẹ o ṣee ṣe ki iṣọkan wa laarin gbogbo awọn ẹgbẹ agba Yoruba yii?	Ǹjẹ́ o ṣeé ṣe kí ìṣọ̀kan wà láárin gbogbo àwọn ẹgbẹ́ àgbà Yorùbá yìí?
Ti wọn ba le fẹnu ko lori ohun taa n ja fun yii nikan niru ẹ le ṣẹlẹ, ṣugbọn tẹnikan ba n lọ si kọrọ to n lọọ gbowo, ẹtẹ niru agba bẹẹ maa mu bọ nibẹ.	Tí wọ́n bá le fẹnu kò lórí ohun táa ń jà fún yìí nìkan nirú ẹ̀ le ṣẹlẹ̀, ṣùgbọ́n tẹ́nìkan bá ń lọ sí kọ̀rọ̀ tó ń lọọ gbowó, ẹ̀tẹ́ nirú àgbà bẹ́ẹ̀ máa mú bọ̀ níbẹ̀.
Awọn kan ni ọrọ ti Gomina Kaduna, Nasir El-Rufai sọ si Aṣiwaju Bọla Tinubu tọna, ati pe ki lẹyin ri si ọrọ baba isalẹ ninu oṣelu?	Àwọn kan ní ọ̀rọ̀ tí Gómìnà Kàdúná, Nasir El-Rufai sọ sí Aṣíwájú Bọ́lá Tinúbú tọ̀nà, àti pé kí lẹ̀yin rí sí ọ̀rọ̀ bàbá ìsàlẹ̀ nínú òṣèlú?
Ba a wi; a o kuu, ba o wi; ọrun la n lọ.	Ba a wí; a ó kùú, ba ò wí; ọ̀run là ń lọ.
Ẹ ma jẹ ka tan ara wa.	Ẹ má jẹ̀ ká tan ara wa.
Baba Adesanya nigba aye ẹ maa n sọ pe, lakọọkọ o, ọmọ Ijẹbu loun ko too di pe oun jẹ ọmọ Yoruba ko too di pe oun jẹ ọmọ Naijiria.	Bàbá Adésànyà nígbà ayé ẹ̀ máa ń sọ pé, lákọ̀ọ́kọ́ o, ọmọ Ìjẹ̀bú lòun kó tóó di pé òun jẹ́ ọmọ Yorùbá kó tóó di pé òun jẹ́ ọmọ Nàìjíríà.
Niwọnigba ti baba ti n sọ bẹẹ, ko si ohun to ju baba isalẹ ju iyẹn lọ.	Níwọ̀nìgbà tí bàbá ti ń sọ bẹ́ẹ̀, kò sí ohun tó ju bàbá ìsàlẹ̀ jù ìyẹn lọ.
Ohun ti Adesanya n sọ ni pe bi anfaani kan ba wa nilẹ o, ọmọ Ijẹbu lo ma kọkọ jere ẹ lọdọ oun, ko too di pe ọmọ Yoruba mi-in jere ẹ, ko too di pe ọmọ Naijiria jere, ohun ti wọn n pe ni baba isalẹ niyẹn.	Ohun tí Adésànyà ń sọ ni pé bí àǹfààní kan bá wà nílẹ̀ o, ọmọ Ìjẹ̀bú ló má kọ́kọ́ jèrè ẹ̀ lọ́dọ̀ òun, kó tóó di pé ọmọ Yorùbá mí-ìn jère ẹ̀, kó tóó di pé ọmọ Nàìjíríà jèrè, ohun tí wọ́n ń pè ní baba ìsàlẹ̀ nìyẹn.
Ṣugbọn ṣe la n tan ara wa, Yoruba naa ni ọmọ ẹni kii ṣedii bẹbẹrẹ ka filẹkẹ sidii ọmọ ẹlomi-in.	Ṣùgbọ́n ṣe là ń tan ara wa, Yorùbá náà ní ọmọ ẹni kìí ṣèdíí bẹ̀bẹ̀rẹ̀ ká fìlẹ̀kẹ̀ sídìí ọmọ ẹlòmí-ìn.
A gbọdọ lẹni to maa ṣe aṣaaju ti yoo maa tọ awọn ọdọ to n bọ lẹyin sọna.	A gbọ́dọ̀ lẹ́ni tó máa ṣe aṣáájú tí yóò máa tọ́ àwọn ọ̀dọ́ tó ń bọ̀ lẹ́yìn sọ́nà.
Anfaani pupọ wa ninu baba isalẹ.	Àǹfààní púpọ̀ wà nínú bàbá ìsàlẹ̀.
Nitori itumọ ẹ pọ.	Nítorí ìtumọ̀ ẹ̀ pọ̀.
Biku ile o pa, tode o le pa, kin ni ẹ fẹmẹ sọ nipa awọn agbodegba ti wọn lẹdi apo pọ mọ awọn ti wọn tako ẹtọ Yoruba yii?	Bíkú ilé ò pa, tòde ò lè pa, kín ni ẹ fẹmẹ́ sọ nípa àwọn agbódegbà tí wọ́n lẹ̀dí àpò pọ̀ mọ́ àwọn tí wọ́n tako ẹ̀tọ́ Yorùbá yìí?
Awọn to ṣe e lanaa da, a o ni darukọ wọn, aṣọ wọn o kadii dọla, orukọ wọn o gberu.	Àwọn tó ṣe é lánàá dà, a ò ní dárúkọ wọn, aṣọ wọn ò kádìí dọ̀la, orúkọ wọn ò gbèrú.
Ẹni ti ko ba fẹ iru nnkan bẹẹ, ko ma ba wọn da si i, paapaa to ba jẹ lati tako Yoruba ni.	Ẹni tí kò bá fẹ́ irú nǹkan bẹ́ẹ̀, kó má bá wọn dá si i, pàápàá tó bá jẹ́ láti tako Yorùbá ni.
Atẹgun alaafia to n fẹ si i yin lati ibi ti ẹ ti n bọ, bawo lo ṣe yato si tibi ti ẹ wa bayii?	Àtẹ̀gùn àlááfíà tó ń fẹ́ sí i yín láti ibi tí ẹ ti ń bọ̀, báwo ló ṣe yàtò sí tibi tí ẹ wà báyìí?
Ẹgbẹ pe oriṣiiriṣii, nibo ni mo ti n bọ?	Ẹgbẹ́ pé oríṣìíríṣìí, níbo ni mo ti ń bọ̀?
O da bii pe ko ye araalu, inu ile ti mo wa yii; a jọ kọ ọ ni, kọkọrọ iyara mi; mo tọju ẹ sọwọ Bọla Tinubu ni.	Ó dà bíi pé kò yé aráàlú, inú ilé tí mo wà yìí; a jọ kọ́ ọ ni, kọ́kọ́rọ́ iyàrá mi; mo tọ́jú ẹ̀ sọ́wọ́ Bọ́lá Tinubu ni.
Mo kan sọ fun Aṣiwaju pe mo ti de o, mo fẹẹ gba kọkọrọ iyara mi o, ṣugbọn wọn ti ba mi tun yara ọhun ṣe, o ti dun un wo loju ju ti tẹlẹ lọ.	Mo kàn sọ fún Aṣíwájú pé mo ti dé o, mo fẹ́ẹ́ gba kọ́kọ́rọ́ iyàrá mi o, ṣùgbọ́n wọ́n ti bá mi tún yàrá ọ̀hún ṣe, ó ti dùn ún wò lójú ju ti tẹ́l̀ẹ lọ.
Mi o kii ṣe alejo o, pupọ ninu awọn ọmọ ẹgbẹ; alejo ni wọn jẹ semi.	Mi ò kìí ṣe àlejò o, púpọ̀ nínú àwọn ọmọ ẹgbẹ́; àlejò ni wọ́n jẹ́ sémi.
Mo wa lara awọn ti a jọ ko iwe ofin ẹgbẹ AD to di AC to pada di ACN titi to fi de APC.	Mo wà lára àwọn tí a jọ kó ìwé òfin ẹgbẹ́ AD tó di AC tó padà di ACN títí tó fi de APC.
Njẹ erongba yin fun Yoruba le so eso rere ninu ẹgbẹ ti ẹ wa yii?	Ǹjẹ́ èròǹgbà yín fún Yorùbá le so èso rere nínú ẹgbẹ́ tí ẹ wà yì́í?
Ko sẹgbẹ ti mi o le sọrọ si, bi wọn ba ṣe daadaa, awọn eeyan to wa ninu ẹgbẹ ni wọn n pe lẹgbẹ, bẹẹ ba ti ri awọn eeyan nla meji mẹta ti ero wọn, iṣesi wọn ati imọran wọn atawọn nnkan ti wọn n gbero fun Yoruba, ẹ o ti mọ pe ẹgbẹ yẹn dara.	Kò sẹ́gbẹ́ tí mi ò le sọ̀rọ̀ sí, bí wọ́n bá ṣe dáadáa, àwọn èèyàn tó wà nínú ẹgbẹ́ ni wọ́n ń pè lẹ́́gbẹ́, bẹ́ẹ̀ ba ti rí àwọn èèyàn ńlá méjì mẹ́ta tí èrò wọn, ìṣesí wọn àti ìmọ̀ràn wọn àtàwọn nǹkan tí wọ́n ń gbèrò fún Yorùbá, ẹ ò ti mọ̀ pé ẹgbẹ́ yẹn dára.
O lohun ti Aṣiwaju ba mi sọ pe awọn ti ri gba fun ilẹ Yoruba lọdun mẹrin to kọja yii, o si tun lawọn nnkan ti wọn lawọn n reti a ti gba fun ilẹ Yoruba, awọn to n lọ ti wọn n bọ yẹn; fun ara apo wọn ni.	Ó lóhun tí Aṣíwájú bá mi sọ pé àwọn ti rí gbà fún ilẹ̀ Yorùbá lọ́dún mẹ́rin tó kọjá yìí, ó sì tún láwọn nǹkan tí wọ́n láwọn ń retí à ti gbà fún ilẹ̀ Yorùbá, àwọn tó ń lọ tí wọ́n ń bọ̀ yẹn; fún ara àpo wọn ni.
Wasiu Ayinde kede ayẹyẹ ọdun kẹwaa niranti Barrister	Wàsíù Àyìndé kéde ayẹyẹ ọdún kẹwàá nírántí Barrister
* O ni oun ni Olori ẹbi oloogbe naa- Laide Gold	* Ó ní òun ni Olórí ẹbí olóògbé náà- Láídé Gold
Gbajumọ oṣere fuji Alaaji Wasiu Ayinde Marshall, ti jẹ ko di mimọ fun gbogbo eeyan pe, Ija ti pari laarin oun atawọn ẹbi oloogbe Dokita Sikiru Ayinde Barrister lẹyin ọdun kẹwaa gbako ti oludasilẹ orin fuji naa ti silẹwọ.	Gbajúmọ̀ òṣèré fújì Àlàájì Wàsíù Àyìndè Marshall, ti jẹ́ kó di mímọ̀ fún gbogbo èèyàn pé, Ìjà ti parí láàrín òun àtàwọn ẹbí olóògbé Dókítà Síkírù Àyìndé Barrister lẹ́yìn ọdún kẹwàá gbáko tí olùdásílẹ̀ orin fújì náà ti sílẹ̀wọ̀.
Bẹẹ o ba gbagbe, ọdun 2010 ni Barrister tawọn eeyan tun mọ si Mr Fuji dagbere faye leyii to pe ogun ọdun bayii, ṣugbọn ni kete ti wọn ṣe ayẹyẹ ikẹyin fun ọga fuji naa tan ni Ija nla ti bẹ silẹ laarin awọn mọlẹbi Alhaji Agba ati Wasiu Ayinde K1 ti ija naa tun ran mọ awọn oṣere fuji miiran.	Bẹ́ẹ́ ò bá gbàgbé, ọdún 2010 ni Barrister táwọn èèyàn tún mọ̀ sí ‘Mr Fújì’ dágbére fáyé léyìí tó pé ogún ọdún báyìí, ṣùgbọ́n ní kété tí wọ́n ṣe ayẹyẹ ìkẹyìn fún ọ̀gá fújì náà tán ni Ìjà ńlá ti bẹ́ sílẹ̀ láàrín àwọn mọ̀lẹ́bí Alhaji Àgbà àti Wàsíù Àyìndé K1 tí ìjà náà tún ràn mọ́ àwọn òṣèré fújì mííràn.
K1 gbe e sori ikanni Ayelujara Facebook ẹ lọjọ kinni oṣu yii pe, ija to wa laarin oun ati awọn ẹbi Barrister ti pari bẹẹ lo ti di afisẹyin ti eegun n fi aṣọ.	K1 gbé e sórí ìkànnì Ayélujára Facebook ẹ̀ lọ́jọ́ kínní oṣù yìí pé, ìjà tó wà láàrín òun àti àwọn ẹbí Barrister ti parí bẹ́ẹ̀ ló ti di àfìsẹ́yìn tí éégún n fí aṣọ.
Ohun ti K1 kọ sori nnkan to gbe jade naa ni pe oun ti pari ija to wa laarin oun atawọn mọlẹbi Ọga oun ninu ipade kan pẹlu ọga olorin ti oloogbe naa maa n tiju fun iyẹn Chief Commander Ebenezer Obey Fabiyi, ipade ipẹtusija naa waye ninu ile rẹ niluu Ikẹja lEkoo.	Ohun tí K1 kọ sórí nǹkan tó gbé jáde náà ni pé òun ti parí ìjà tó wà láàrín òun àtàwọn mọ̀lẹ́bí Ọ̀gá òun nínú ìpàdé kan pẹ̀lú ọ̀gá olórin tí olóògbé náà máa ń tijú fún ìyẹn Chief Commander Ebenezer Obey Fábíyí, ìpàdé ìpẹ̀tùsíjà náà wáyé nínú ilé rẹ̀ nílùú Ìkẹjà l’Ékòó.
Awọn ọmọ atawọn iyawo Barrister ni wọn peju pesẹ sibi ipade naa nibi ti wọn ti kede kogun-o-min.	Àwọn ọmọ àtàwọn ìyàwó Barrister ni wọ́n péju pésẹ̀ síbi ìpàdé náà níbi tí wọ́n ti kéde kógun-ó-mín.
Ẹni to ṣe atọkun ipade naa ni ọrẹ timọtimọ Wasiu Ayinde, Alhaji Adisa Osiefa, oun naa lo ṣe alarina bi alaafia ṣe pada sinu ẹbi naa.	Ẹni tó ṣe atọ́kùn ìpàdé náà ni ọ̀rẹ́ tímọ́tímọ́ Wasiu Àyìndé, Alhaji Àdìsá Òsìéfà, òun náà ló ṣe alárinà bí àlàáfíà ṣe padà sínú ẹbí náà.
Ni bayii, K1 ti kede gẹgẹ bi olori ẹbi idile Barrister lati sami ayẹyẹ ọdun kẹwaa ti Ọga olorin naa ti doloogbe lọjọ kẹwaa, oṣu kejila, ọdun yii, o rọ gbogbo awọn ti wọn maa n gbe iroyin pooyi ẹnu kiri pe, ki wọn wa nnkan mi in ṣe toripe ẹbi awọn ti to.	Ní báyìí, K1 ti kéde gẹ́gẹ́ bí olórí ẹbí ìdílé Barrister láti sàmì ayẹyẹ ọdún kẹwàá tí Ọ̀gá olórin náà ti dolóògbé lọ́jọ́ kẹwàá, oṣù kejìlá, ọdún yìí, ó rọ gbogbo àwọn tí wọ́n máa ń gbé ìròyìn pòòyì ẹnu kiri pé, kí wọ́n wá nǹkan mí ín ṣe torípé ẹbí àwọn ti tò.
Wasiu Ayinde: Oye Mayegun ti mo jẹ ni wọn ṣe n parọ mọ mi pe mo ba Olori Alaafin sun	Wàsíù Àyìndé: Oyè Máyégún tí mo jẹ ni wọ́n ṣe ń parọ́ mọ́ mi pé mo bá Olorì Aláàfin sùn
Mayegun ilẹ Yoruba, to tun jẹ Oluaye gbogbo awọn onifuji, Alaaji Wasiu Ayinde ti sọ pe nitori oye Mayegun gbogbo ilẹ Yoruba ti Alaafin fi oun jẹ lawọn eeyan kan ṣe dide Ogun soun, ti wọn parọ mọ oun pe oun ba Olori kekere patapata; Olori Badirat Adeyẹmi lo pọ.	Máyégún ilẹ̀ Yorùbá, tó tún jẹ́ Olúayé gbogbo àwọn onífújì, Àlàájì Wàsíù Àyìndé ti sọ pé nítorí oyè Máyégún gbogbo ilẹ̀ Yorùbá tí Aláàfin fi òun jẹ làwọn èèyàn kan ṣe dìde Ogun sóun, tí wọ́n parọ́ mọ́ òun pé òun bá Olorì kékeré pátápátá; Olorì Badirat Adéyẹmí lò pọ̀.
Wasiu ni ko si ohun to fa eyi ju pe inu awọn kan ko dun si oye ti oun jẹ naa.	Wàsíù ní kò sí ohun tó fa èyí ju pé inú àwọn kan kò dùn sí oyè tí òuń jẹ náà.
O ni oore loun ṣe fun obinrin kan ti orukọ ẹ n jẹ Tokunbo Abodẹrin tawọn eeyan mọ si Esabod, ṣugbọn ibi lobinrin naa pada fi san an foun pẹlu irọ nla to pa mo oun yii.	́O ní oore lòun ṣe fún obìnrin kan tí orúkọ ẹ̀ ń jẹ́ Tòkunbò Abódẹrìn táwọn èèyàn mọ̀ sí Esabod, ṣùgbọ́n ibi lobìnrin náà padà fi san án fóun pẹ̀ĺu irọ́ ńlá tó pa mó òun yìí.
Wasiu ni eewọ ni foun tabi fun ẹnikẹni lati ba Olori Alaafin ni ifẹ ikọkọ debii pe yoo ba a lajọṣepọ.	Wàsíù ní èèwọ̀ ni fóun tàbí fún ẹnikẹ́ni láti bá Olorì Aláàfin ní ìfẹ́ ìkọ̀kọ̀ débii pé yóò bá a lájọṣepọ̀.
O ni oun le ka iye igba ti oun ri obinrin naa ri, oun ko lanfaani lati de ibi to olori naa wa.	Ó ní òun le ka iye ìgbà tí òun rí obìnrin náà rí, òun kò láǹfààní láti dé ibi tó olorì náà wà.
O fi kun ọrọ rẹ pe oun gba gbogbo ohun ti Esabod sọ yii mọra gẹgẹ bii Mayegun gbogbo ilẹ Yoruba, oun si fa awọn to wa nidii ibajẹ naa si kootu Ọlọrun.	Ó fi kún ọ̀rọ̀ rẹ̀ pé òun gba gbogbo ohun tí Esabod sọ yìí mọ́ra gẹ́gẹ́ bíi Máyégún gbogbo ilẹ̀ Yorùbá, òun sì fa àwọn tó wà nídìí ìbàjẹ́ náà sí kóòtù Ọlọ́run.
Iranwọ ounjẹ n bọ fawọn olugbe Eko lọsẹ yii	‘Ìrànwọ́ ouńjẹ ń bọ̀ fáwọn olùgbé Èkó lọ́sẹ̀ yìí’
Gomina Babajide Sanwo-Olu ti ṣeleri ati fun awọn olugbe Eko to ku diẹ kaato fun, ni iranwọ ounjẹ, o si ṣeleri pe iranwọ ọhun yoo de ọdọ wọn laarin ọsẹ yii.	Gómìnà Babájídé Sanwó-Olú ti ṣèlérí àti fún àwọn olùgbé Èkó tó kù díẹ̀ káàtó fún, ní ìrànwọ́ ouńjẹ, ó sì ṣèlérí pé ìrànwọ́ ọ̀hún yóò dé ọ̀dọ̀ wọn láàrín ọ̀sẹ̀ yìí.
Nigba to n jabọ ibi to baṣẹ de lori ọrọ arun Korona, ati iranwọ fun awọn araalu, gomina ni, eto ṣi n lọ lọwọ lati tubọ ran awọn araalu to ku diẹ kaato fun lọwọ, paapaa awọn olugbe agbegbe igberiko ti wọn ko lanfaani si iranlọwọ kan nibikibi.	Nígbà tó ń jábọ̀ ibi tó báṣẹ́ dé lórí ọ̀rọ̀ àrùn Kòrónà, àti ìrànwọ́ fún àwọn aráàlú, gómìnà ní, ètò ṣì ń lọ lọ́wọ́ láti túbọ̀ ran àwọn aráàlú tó kù díẹ̀ káàtó fún lọ́wọ́, pàápàá àwọn olùgbé agbègbè ìgbèríko tí wọn kò láǹfààní sí ìranlọ́wọ́ kan níbikíbi.
Sanwo-Olu ni, oun ti n ṣepade pẹlu awọn ileeṣẹ aladaani ti wọn mura tan lati ran ijọba lọwọ nipa pe ki wọn fun awọn eeyan yii ni iranwọ ounjẹ lati din ipa ti arun Korona da si wọn lara, ku.	Sanwó-Olú ní, òun ti ń ṣèpàdé pẹ̀lú àwọn iléeṣẹ́ aládàáni tí wọ́n múra tán láti ran ìjọba lọ́wọ́ nípa pé kí wọ́n fún àwọn èèyàn yìí ní ìrànwọ́ ouńjẹ láti dín ipa tí àrùn Kòrónà dá sí wọn lára, kù.
Alaga kansu Agbado Oke Odo ku lojiji, lẹyin iku akọwe ẹ	Alága káńsù Àgbàdo Òkè Odò kú lójijì, lẹ́yìn ikú akọ̀wé ẹ̀
Alaga ijọba ibilẹ Agbado Oke-Odo nijọba ibilẹ Alimọṣọ, nipinlẹ Eko, Ọgbẹni Augustine Adeoye Arogundade ti jade laye.	Alága ìjọba ìbílẹ̀ Àgbàdo Òkè-Odò níjọba ìbílẹ̀ Àlímọ̀ṣọ́, nípínlẹ̀ Èkó, Ọ̀gbẹ́ni Augustine Adéoyè Arógundádé ti jáde láyé.
Ọsan ọjọ Iṣẹgun, Tusde yii naa ni ọkunrin naa papoda.	Ọ̀sán ọjọ́ Ìṣẹ́gun, Tusde yìí náà ni ọkùnrin náà papòdà.
Ohun taa gbọ ni pe ọkunrin yii ti figba kan ṣaisan, ko too di pe iku pa oju ẹ de.	Ohun táa gbọ́ ni pé ọkùnrin yìí ti fìgbà kan ṣàìsàn, kó tóó di pé ikú pa ojú ẹ̀ dé.
Ninu atẹjade ti alaga ẹgbẹ awọn alaga kansu Eko fi to wa leti, Ọnarebu Ọmọlọla Essien fidi iṣẹlẹ naa mulẹ.	Nínú àtẹ̀jáde tí alága ẹgbẹ́ àwọn alága káńsù Èkó fi tó wa létí, Ọnarébù Ọmọlọlá Essien fìdí ìṣẹ̀lẹ̀ náà múlẹ̀.
Bẹẹ o ba gbagbe, laipẹ yii ni alaga agbegbe idagbasoke Ikosi Iṣẹri, Abdulfatai Oyesanya, naa jade laye, lẹyin aisan ranpẹ.	Bẹ́ẹ́ ò bá gbàgbé, láìpẹ́ yìí ni alága agbègbè ìdàgbàsókè Ìkòsí Ìṣẹ́ri, Abdulfatai Oyèsanyá, náà jáde láyé, lẹ́yìn àìsàn ráńpẹ́.
Loju ẹsẹ ni wọn si ti fi igbakeji rẹ rọpo.	Lójú ẹsẹ̀ ni wọ́n sì ti fi igbákejì rẹ̀ rọ́pò.
Bakan naa ni Aṣejere tun gbọ pe laipẹ yii ni akọwe ijọba ibilẹ naa, Alaaja Tawakalitu Abiọdun Ayilara naa jade laye.	Bákan náà ni Àṣejèrè tún gbọ́ pé láìpẹ́ yìí ni akọ̀wé ìjọba ìbílẹ̀ náá̀, Àlàájà Táwàkálítù Abíọ́dún Ayílárá náà jáde láyé.
Fayẹmi ba Akeredolu kẹdun lori iku Ademodi	Fáyẹmí bá Akérédolú kẹ́dùn lórí ikú Adémódì
Gomina Kayọde Fayẹmi ti ipinlẹ Ekiti ti ranṣẹ ibanikedun si Gomina Rotimi Akeredolu lori iku ọkan ninu awọn kọmisanna rẹ, Ọjọgbọn Bayọnile Ademodi.	Gómìnà Káyọ̀dé Fáyẹmí ti ìpínlẹ̀ Èkìtì ti ránṣẹ́ ìbánikédùn sí Gómìnà Rótìmí Akérédolú lórí ikú ọ̀kan nínú àwọn kọmísánnà rẹ̀, Ọ̀jọ̀gbọ́n Báyọ̀nílé Adémódì.
Ọjọ Satide to kọja yii ni Ọjọgbọn Ademodi jade laye lẹni ọdun mejidinlọgọta.	Ọjọ́ Sátidé tó kọjá yìí ni Ọ̀jọ̀gbọ́n Adémódì jáde láyé lẹ́ni ọdún méjìdínlọ́gọ́ta.
Fayẹmi ṣapejuwe oloogbe naa gẹgẹ bii ọlọpọlọ pipe, to si jafafa, to mọṣẹ doju ami, bẹẹ ni kii ṣe imẹlẹ rara.	Fáyẹmí ṣàpèjúwe olóògbé náà gẹ́gẹ́ bíi ọlọ́pọlọ pípé, tó sì jáfáfá, tó mọṣẹ́ dójú àmì, bẹ́ẹ̀ ni kìí ṣe ìmẹ́lẹ́ rárá.
O tun royin iṣẹ takuntakun ti ọmọwe naa ṣe ni ajọ to pa awọn ipinlẹ ilẹ Yoruba pọ, eyi taa mọ si Dawn Commission, nibi to ti fi ọgbọn, imọ ati oye rẹ han fun idagbasoke ilẹ Yoruba.	Ó tún ròyìn iṣẹ́ takuntakun tí ọ̀mọ̀wé náà ṣe ní àjọ tó pa àwọn ìpínlẹ̀ ilẹ̀ Yorùbá pọ̀, èyí táa mọ̀ sí Dawn Commission, níbi tó ti fi ọgbọ́n, ìmọ̀ àti òye rẹ̀ hàn fún ìdàgbàsókè ilẹ̀ Yorùbá.
Bakan naa lo tun sọ nipa akitiyan rẹ lati ri i daju pe Gomina Akeredolu wọle sipo gomina lọdun 2016, bẹẹ lo si tun ti i lẹyin titi to fi paju de.	Bákan náà ló tún sọ nípa akitiyan rẹ̀ láti rí i dájú pé Gómìnà Akérédolú wọlé sípò gómìnà lọ́dún 2016, bẹ́ẹ̀ ló sì tún tì í lẹ́yìn títí tó fi pajú dé.
Awa oniṣegun ibilẹ gbọdọ tẹra mọ iwadii lori awọn arun ode-oni  Ọbaaṣegun Alimọṣọ	Àwa oníṣègùn ìbílẹ̀ gbọ́dọ̀ tẹra mọ́ ìwádìí lórí àwọn àrùn òde-òní – Ọbaaṣégun Àlímọ̀ṣọ́
Adinni Adele Awolaye ni Ọba Iṣegun ti Alimọṣọ general, ti wọn wa ni 12, Owoyẹle, Mọṣalaaṣi, Iṣẹri-Ọṣun.	Àdínnì Adelé Awolayé ni Ọba Ìṣègùn ti Àlímọ̀ṣọ́ general, tí wọ́n wà ní 12, Owóyẹlé, Mọ́ṣálááṣí, Ìṣẹ́ri-Ọ̀ṣun.
Wọn ba Aṣejere sọrọ nipa iṣẹ wọn, ati nipa iṣẹ iṣegun ibilẹ.	Wọ́n bá Àṣejèrè sọ̀rọ̀ nípa iṣẹ́ wọn, àti nípa iṣẹ́ ìṣègùn ìbílẹ̀.
Ohun ti wọn ba TOBI ADEYẸMỌ sọ ree.	Ohun tí wọ́n bá TÓBI ADÉYẸMỌ sọ rèé.
Aṣejere: Baba, ẹ jẹ ki a mọ yin?	Àṣejèrè: Bàbá, ẹ jẹ́ kí á mọ̀ yín?
Ọbaṣegun: Emi ni Adinni Adele Awolaye, Ọba Iṣegun Alimọṣọ General, igbakeji ọba ti gbogbo ilu Eko.	Ọbaṣègùn: Èmi ni Àdínnì Adelé Awolayé, Ọba Ìṣègùn Àlímọ̀ṣọ̀ General, igbákejì ọba ti gbogbo ìlú Èkó.
Aṣejere: Latigba wo lẹ ti jọba iṣegun?	Àṣejèrè: Látìgbà wo lẹ ti jọba ìṣègùn?
Ọbaṣegun: Oṣu kẹwaa, ọjọ kẹrindinlọgbọn, lo maa pe ọdun mẹta ti mo ti jọba iṣegun Alimọṣọ general.	Ọbaṣègùn: Oṣù kẹwàá, ọjọ́ kẹrìndínlọ́gbọ̀n, ló máa pé ọdún mẹ́ta tí mo ti jọba ìṣègùn Àlímọ̀ṣọ́ general.
Aṣejere: Ki lawọn iṣẹ ti ọba tẹlẹ ti ṣe?	Àṣejèrè: Kí làwọn iṣẹ́ tí ọba tẹ́lẹ̀ ti ṣe?
Ọbaṣegun: Ọba Iṣegun ana to waja, Ọba Ẹniọla Arowolo, jẹ ọba iṣegun lọdun 1997, oṣu karun-un, ọjọ kẹtadinlọgbọn.	Ọbaṣègùn: Ọba Ìṣègùn àná tó wàjà, Ọba Ẹniọlá Arówólò, jẹ́ ọba ìṣègùn lọ́dún 1997, oṣù karùn-ún, ọjọ́ kẹtàdínlọ́gbọ̀n.
Mo wa la ra awọn oloye ti a jọ da ẹgbẹ yẹn silẹ lasiko naa lọhun un.	Mo wà lá ra àwọn olóyè tí a jọ dá ẹgbẹ́ yẹn sílẹ̀ lásìkò náà lọ́hùn ún.
Baba lo ogun ọdun lori oye ki ọlọjọ too de.	Bàbá lo ogún ọdún lórí oyè kí ọlọ́jọ́ tóó dé.
Baba faayan mọra, o kọ wa ni ilana iṣegun, o tun jẹ ki irẹpọ wa ninu iṣegun.	Bàbá fààyàn mọ́ra, ó kọ́ wa ní ìlànà ìṣègùn, ó tún jẹ́ kí ìrẹ́pọ̀ wà nínú ìṣègùn.
Oun jẹ aarẹ ọba iṣegun ilẹ Yoruba patapata, ni Ile-Ifẹ la ti lọọ joye.	Òun jẹ́ ààrẹ ọba ìṣègùn ilẹ̀ Yorùbá pátápátá, ní Ilé-Ifẹ̀ la ti lọọ joyè.
Wọn dẹ ti joye loriṣiiriṣii.	Wọ́n dẹ̀ ti joyè lóríṣìíríṣìí.
Iru emi ti mo n sọrọ yii; mo ti joye baba iṣegun Iṣẹri-Ọṣun lati oṣu kẹwaa, ọjọ kejidinlọgbọn, ọdun 1999.	Irú èmi tí mo ń sọ̀rọ̀ yìí; mo ti joyè bàba ìṣègùn Ìṣẹ́ri-Ọ̀ṣun láti oṣù kẹwàá, ọjọ́ kejìdínlọ́gbọ̀n, ọdún 1999.
Nitori igba ti mo n ṣe ogun ọdun, ti mo jẹ baba Iṣegun, mo ṣe ọdun kan ti mo jẹ ọba iṣegun Alimọṣọ general.	Nítorí ìgbà tí mo ń ṣe ogún ọdún, tí mo jẹ́ bàbá Ìṣègùn, mo ṣe ọdún kan tí mo jẹ ọba ìṣègùn Àlímọ̀ṣọ́ general.
Aṣejere: Bawo lẹ ṣe n dari awọn ọmọ ẹgbẹ?	Àṣejèrè: Báwo lẹ ṣe ń darí àwọn ọmọ ẹgbẹ́?
Ọbaṣegun: Ọlọrun lo n ba wa dari wọn, nitori pe awa meji la du ipo ọba Iṣegun, ki wọn too mu mi, wọn sowọpọ pẹlu mi, eyi tun fa ilọsiwaju fun ẹgbẹ.	Ọbaṣègùn: Ọlọ́run ló ń bá wa darí wọn, nítorí pé àwa méjì la du ipò ọba Ìṣègùn, kí wọ́n tóó mú mi, wọ́n sowọ́pọ̀ pẹ̀lú mi, èyí tún fa ìlọsíwájú fún ẹgbẹ́.
Baba fi ẹgbẹ mejidinlogoji silẹ, nigba ti wọn jade laye, ṣugbọn ẹgbẹ ti n lọ si bii mẹtadinlaaadọta bayii, idagbasoke wa.	Bàbá fi ẹgbẹ́ méjìdínlógójì sílẹ̀, nígbà tí wọ́n jáde láyé, ṣùgbọ́n ẹgbẹ́ ti ń lọ sí bíi mẹ́tàdínláàádọ́ta báyìí, ìdàgbàsókè wà.
Loṣooṣu la maa n ra aga tori ero, họọlu ko gba wa mọ.	Lóṣooṣù la máa ń ra àga torí èrò, họ́ọ̀lù kò gbà wá mọ́.
A ko jẹ ki ipinlẹ bajẹ, titi de general, lọ si Abuja.	A kò jẹ́ kí ìpínlẹ̀ bàjẹ́, títí dé general, lọ sí Àbújá.
Gbogbo ipade lẹka ẹgbẹ la n pọ si i, titi de Badagry, de ẹyin ilẹ Naijiria nilẹ Benin lọ sọhun un.	Gbogbo ìpàdé lẹ́ka ẹgbẹ́ la ń pọ̀ si i, títí dé Badagry, dé ẹ̀yìn ilẹ̀ Nàíjíríà nílẹ̀ Benin lọ sọ́hùn ún.
Aṣejere: Ki lara awọn ami ẹyẹ ti ẹ ti gba?	Àṣejèrè: Kí lara àwọn àmì ẹyẹ tí ẹ ti gbà?
Ọbaṣegun: Ami ẹyẹ loriṣiiriṣii la ti gba, ṣe ti ileeṣẹ ni tabi kansu gan-an to lawọn eto to ṣe fun wa.	Ọbaṣègùn: Àmì ẹyẹ lóríṣìíríṣìí la ti gbà, ṣé ti iléeṣẹ́ ni tàbí káńsù gan-an tó láwọn ètò tó ṣe fún wa.
Aṣejere: Ẹ sọ fun wa nipa eto ti ẹ fẹẹ ṣe lọjọ kẹfa?	Àṣejèrè: Ẹ sọ fún wa nípa ètò tí ẹ fẹ́ẹ́ ṣe lọ́jọ́ kẹfà?
Ọbaṣegun: Loootọ ni, a ko fẹ gbagbe oloore ni.	Ọbaṣègùn: Lóòótọ́ ni, a kò fẹ́ gbàgbé olóore ni.
Baba wa Ẹniọla Arowolo to da ẹgbẹ yii silẹ, o maa pe ọdun mẹta to jade laye.	Bàbá wa Ẹniọlá Arówólò tó dá ẹgbẹ́ yìí sílẹ̀, ó máa pé ọdún mẹ́ta tó jáde láyé.
Ọjọ kẹrin gan an lo jade layem, ṣugbọn ọjọ kẹfa la ti oku bọlẹ, tori a gbe wọn lati ibi lọ si Kwara ni.	Ọjọ́ kẹrin gan an ló jáde láyem, ṣùgbọ́n ọjọ́ kẹfà la ti òkú bọlẹ̀, torí a gbé wọn láti ibí lọ sí Kwárà ni.
A o mu ankara nitori Korona, ṣugbọn awọn ẹgbẹ mu u loriṣiiriṣii.	A ò mú àǹkará nítorí Kòrónà, ṣùgbọ́n àwọn ẹgbẹ́ mú u lóríṣìíríṣìí.
Aṣejere: Lakootan, ki lawọn imọran yin fawọn eeyan atawọn ọmọ ẹgbẹ?	Àṣejèrè: Lákòótán, kí làwọn ìmọ̀ràn yín fáwọn èèyàn àtàwọn ọmọ ẹgbẹ́?
Ọbaṣegun: Imọran mi ni pe, o wu mi ki awọn eniyan wa ṣẹgbẹ iṣegun, ki itẹsiwaju maa ba ẹgbẹ iṣegun.	Ọbaṣègùn: Ìmọ̀ràn mi ni pé, ó wù mí kí àwọn ènìyàn wá ṣẹgbẹ́ ìṣèguǹ, kí ìtẹ̀síwájú máa bá ẹgbẹ́ ìṣègùn.
Ko saye koniṣegun maa rindọti, tabi ba orukọ ara rẹ jẹ, tabi orukọ ẹgbẹ jẹ.	Kò sayé kóníṣègùn máa rìndọ̀tí, tàbí ba orúkọ ara rẹ̀ jẹ́, tàbí orúkọ ẹgbẹ́ jẹ́.
Ka dẹ maa ṣewadii lori oogun iwosan, iyẹn lo ṣe pataki.	Ká dẹ̀ máa ṣèwádìí lórí oògùn ìwòsàn, ìyẹn ló ṣe pàtàkì.
Ki wọn maa wod o pe ti aisan ba ti kọlu awọn eniyan, ọdọ oniṣegun lo ti le ri iwosan.	Kí wọ́n máá wod ó pé tí àìsàn bá ti kọlu àwọn ènìyàn, ọ̀dọ̀ oníṣègùn ló ti lè rí ìwòsàn.
Ka ma fi jibiti kun iṣẹ wa.	Ká má fi jìbìtì kún iṣẹ́ wa.
Wọn le pe mi lori 08038039936.	Wọ́n lè pè mí lórí 08038039936.
Ileeṣẹ INN fi ami-ẹyẹ da Baṣọrun, Abiru, Daini lọla	Iléeṣẹ́ INN fi àmì-ẹ̀yẹ dá Baṣọ̀run, Àbírù, Dáìní lọ́lá
Ileeṣẹ iroyin kan to fikalẹ siluu Ikorodu, eyi ti a mọ si Ikorodu News Network (INN), ti fun awọn laamilaaka ni awọọdu pataki fumn iṣẹ takuntakun ti wọn ṣe fun igbega iṣẹ iroyin niluu Ikorodu ati layika rẹ.	Iléeṣẹ́ ìròyìn kan tó fìkàlẹ̀ sílùú Ìkòròdú, èyí tí a mọ̀ sí Ìkòròdú News Network (INN), ti fún àwọn lààmìlaaka ní àwọ́ọ̀dù pàtàkì fumn iṣẹ́ takuntakun tí wọ́n ṣe fún ìgbéga iṣẹ́ ìròyìn nílùú Ìkòròdú àti láyìká rẹ̀.
Ninu atẹjade to fi ranṣẹ sileeṣẹ Aṣejere, Ọgbẹni Eromona Michael, to jẹ alakosoo ileeṣẹ iroyin INN, sọ pe fifunni ni ami-ẹyẹ naa bẹrẹ ninu ọdun to kọja.	Nínú àtẹ̀jáde tó fi ránṣẹ́ síléeṣẹ́ Àṣejèrè, Ọ̀gbẹ́ni Eromona Michael, tó jẹ́ alákósoo iléeṣẹ́ ìròyìn INN, sọ pé fífúnni ní àmì-ẹ̀yẹ náà bẹ̀rẹ̀ nínú ọdún tó kọjá.
Awọn ti wọn si fi ami ẹyẹ ọhun da lọla ni Aṣiwaju Ọlọrunfunmi Baṣọrun, Ọtunba Ganiyu Oluṣẹgun Abiru (Alaga Ikorodu Oga Development Association IKODASS), Ṣẹsan Daini, Alaga igbogbo/Bayeku Local Council Development Area, Ọmọọbabinrin Fọlaṣade Ọlabanji-Ọba, Igbakeji alaga ijọba ibilẹ Ikorodu, Alaaji Babatunde Tajudeen Rotinwa, alaga Ikorodu Development Resource Group, ati bẹẹ bẹẹ lọ.	Àwọn tí wọ́n sì fi àmì ẹ̀yẹ ọ̀hun dá lọ́lá ni Aṣíwájú Ọlọ́runfúnmi Baṣọ̀run, Ọ̀túnba Gàníyù Olúṣẹ́gun Àbírù (Alága Ìkòròdú Óga Development Association IKODASS), Ṣẹ̀san Dáìní, Alága ìgbògbò/Báyékú Local Council Development Area, Ọmọọbabìnrin Fọláṣadé Ọlábánjí-Ọba, Igbákejì alága ìjọba ìbílẹ̀ Ìkòròdú, Àlàájì Babátúndé Tajudeen Rótìńwá, alága Ìkòròdú Development Resource Group, àti bẹ́ẹ̀ bẹ́ẹ̀ lọ.
Awọn yooku ti wọn tun gba awọọdu naa ni Olufẹmi Otusanya Festus (Ọmọ Majẹmu), True Covenant Church Of God, Ikorodu, Mr Fọla Tinubu, Managing Director, Primero Transport Limited, Alhaji Amusa M.	Àwọn yòókù tí wọ́n tún gba àwọ́ọ̀dù náà ni Olúfẹ́mi Òtúsànyà Festus (Ọmọ Májẹ̀mú), True Covenant Church Of God, Ìkòròdú, Mr Fọlá Tinúbú, Managing Director, Primero Transport Limited, Alhaji Ámúsá M.
T Ọlawale (HOMAT Group of Schools), Emadomi Wilson, Rotimi Balogun Olatunbosun, ati Ọnarẹbu Oluwatosin Ọnamade.	T Ọláwálé (HOMAT Group of Schools), Emadomi Wilson, Rótìmí Balógun Olátúnbòsún, àti Ọnàrẹ́bù Olúwatósìn Ọnàmádé.
Ko sija laarin wa, awọn alabosi lo fẹẹ da ẹgbẹ wa ru  Aṣiwaju Tinubu	Kò síjà láàrin wa, àwọn alábòsí ló fẹ́ẹ́ da ẹgbẹ́ wa rú – Aṣíwájú Tinubu
Gomina ana niipinlẹ Eko, to tun jẹ ọkan ninu awọn adari ẹgbẹ oṣelu APC nilẹ wa, Aṣiwaju Bọla Tinubu ti sọ ọ di mimọ pe ko sija ninu ẹgbẹ oṣelu APC, awọn alabosi ati awọn alayọnusọ lo n ro pe ija wa ninu ẹgbẹ naa.	Gómìnà àná níìpínlẹ̀ Èkó, tó tún jẹ́ ọ̀kan nínú àwọn adarí ẹgbẹ́ òṣèlú APC nílẹ̀ wa, Aṣíwájú Bọ́lá Tinubu ti sọ ọ́ di mímọ̀ pé kò síjà nínú ẹgbẹ́ òṣèlú APC, àwọn alábòsí àti àwọn aláyọnusọ ló ń rò pé ìjà wà nínú ẹgbẹ́ náà.
Ọjọ Tọsde, ọjọ keji, oṣu kẹta ni awọn ọmọ igbimọ afunnṣọ ti wọn yan ṣabẹwo si Tinubu lEkoo, lati pẹtu si aawọ to wa laarin awọn agba ẹgbẹ naa.	Ọjọ́ Tọsde, ọjọ́ kejì, oṣù kẹta ni àwọn ọmọ ìgbìmọ̀ afúnnṣọ́ tí wọ́n yàn ṣàbẹ̀wò sí Tinubu l’Ékòó, láti pẹ̀tù sí aáwọ̀ tó wà láàrin àwọn àgbà ẹgbẹ́ náà.
Loootọ wọn tilẹkun mọri ṣepade ọhun ni, wọn o jẹ ki oniroyin kan mọ ohun to n ṣẹlẹ titi ti wọn fi pari ẹ loru ọjọ Tọsde naa.	Lóòótọ́ wọn tilẹ̀kùn mọ́rí ṣèpàdé ọ̀hún ni, wọn ò jẹ́ kí oníròyìn kan mọ ohun tó ń ṣẹlẹ̀ títí tí wọn fi parí ẹ̀ lóru ọjọ́ Tọsde náà.
Gomina ipinlẹ Yobe, Alaaji Mai Mala Buni lo ṣaaju ikọ naa wa sile Tinubu to wa ni Borudilon ni Ikoyi, lEkoo.	Gómìnà ìpínlẹ̀ Yobe, Àlàájì Mai Mala Buni ló ṣaájú ikọ̀ náà wá sílé Tinúbú tó wà ní Borudilon ní Ìkòyí, l’Ékòó.
Nigba to n ba awọn oniroyin sọrọ, o ni Buni atawọn ọmọ igbimọ rẹ kan waa bẹ oun wo lasan ni, kii ṣe pe wọn waa pari ija, o ni ipade lasan lawọn ṣe, ko sija tawọn fẹẹ pari, nitori ko sija ninu ẹgbẹ oṣelu APC, afi eyi ti awọn alabosi n gbe pooyi ẹnu kiri.	Nígbà tó ń bá àwọn oníròyìn sọ̀rọ̀, ó ní Buni àtàwọn ọmọ ìgbìmọ̀ rẹ̀ kan wáá bẹ òun wò lásán ni, kìí ṣe pé wọ́n wáá parí ìjà, ó ní ìpàdé lásán làwọ́n ṣe, kò síjà táwọn fẹ́ẹ́ parí, nítorí kò síjà nínú ẹgbẹ́ òṣèlú APC, àfi èyí tí àwọn alábòsí ń gbé pòòyì ẹnu kiri.
Lara awọn to wa nibi ipade naa ni Gomina Babajide Sanwo-Olu, Sẹnetọ Akpan Udo-Edehe, atawọn agba ẹgbẹ oṣelu APC.	Lára àwọn tó wà níbi ìpàdé náà ni Gómìnà Babájídé Sanwó-Olú, Sẹnetọ Akpan Udo-Edehe, àtàwọn àgbà ẹgbẹ́ òṣèlú APC.
Yeepa!	Yéèpà!
Ọmọ ṣọọṣi Oyedepo bimọ mẹfa lẹẹkan ṣoṣo	Ọmọ ṣọ́ọ̀ṣì Oyèdépò bímọ mẹ́fà lẹ́ẹ̀kan ṣoṣo
 lẹyin ọdun mejidinlọgbọn	… lẹ́yìn ọdún méjìdínlọ́gbọ̀n
Iya ile kan torukọ rẹ n jẹ Doris Levi Wilson, lagbegbe Koluama niipinlẹ Bayelsa, niroyin kan pe o ti bimọ mẹfa lẹẹkan ṣoṣo, lẹyin ọdun mẹfa to bi ibeji.	Ìyá ilé kan tórúkọ rẹ̀ ń jẹ́ Doris Levi Wilson, lágbègbè Koluama níìpínlẹ̀ Bayelsa, nìròyìn kan pé ó ti bímọ mẹ́fà lẹ́ẹ̀kan ṣoṣo, lẹ́yìn ọdún mẹ́fà tó bí ìbejì.
Ọkunrin ati obinrin lọmọbinrin yidi kọkọ bi lẹyin ọdun mejidinlọgbọn to ti n woju Oluwa, ko too di pe o tun bi obinrin mẹrin, ati ọkunrin meji, lẹyin ọdun mẹfa to kọkọ bi awọn ibeji ọhun.	Ọkùnrin àti obìnrin lọmọbìnrin yidí kọ́kọ́ bí lẹ́yìn ọdún méjìdínlọ́gbọ̀n tó ti ń wojú Olúwa, kó tóó di pé ó tún bí obìnrin mẹ́rin, àti ọkùnrin méjì, lẹ́yìn ọdún mẹ́fà tó kọ́kọ́ bí àwọn ìbejì ọ̀hún.
Ọjọ Tusde, ọsẹ to kọja yii lo bi awọn ọmọ naa, oni ni wọn ko awọn ọmọ ọhun jade.	Ọjọ́ Túsdè, ọ̀sẹ̀ tó kọjá yìí ló bí àwọn ọmọ náà, òní ni wọ́n kó àwọn ọmọ ọ̀hún jáde.
Gbajumọ sọrọsọrọ ori redio kan lo fi iroyin naa sita pe Diakoni obinrin ijọ Winners, iyẹn ijọ Biṣọọbu David Oyedepo bi ibeji ati ọmọ mẹfa lẹyin ọdun mejidinlọgbọn ti wọn ti n woju Oluwa.	Gbajúmọ̀ sọ̀rọ̀sọ̀rọ̀ orí rédíò kan ló fi ìròyìn náà síta pé Díákónì obìnrin ìjọ Winners, ìyẹn ìjọ Bíṣọ́ọ̀bù David Oyèdépò bí ìbejì àti ọmọ mẹ́fà lẹ́yìn ọdún méjìdínlọ́gbọ̀n tí wọ́n ti ń wojú Olúwa.
Baba awọn ọmọ naa, Ọgbẹni Levi Wilson naa dupẹ lọwọ Ọlọrun fun awọn ẹbun ọmọ tuntun naa, bẹẹ lo sọ pe oun gbagbọ pe Ọlọrun yoo tubọ maa pese ohun ti awọn obi yoo fi tọju wọn.	Bàbá àwọn ọmọ náà, Ọ̀gbẹ́ni Levi Wilson náà dúpẹ́ lọ́wọ́ Ọlọ́run fún àwọn ẹ̀bùn ọmọ tuntun náà, bẹ́ẹ̀ ló sọ pé òun gbàgbọ́ pé Ọlọ́run yóò túbọ̀ máa pèsè ohun tí àwọn òbí yóò fi tọ́jú wọn.
Ere Asalatu ni ki Makinde gba awọn Ibarapa/Oke Ogun lọwọ awọn Fulani	Èrè Àsàlátù ní kí Mákindé gba àwọn Ìbàràpá/Òkè Ògùn lọ́wọ́ àwọn Fúlàní
Gbajumọ olorin ẹsin Islam nni, Alaaji Abdul-Kabir Bukọla Alayande tọpọ awọn eeyan mọ si Ere Asalatu, ti rọ Gomina ipinlẹ Ọyọ, Seyi Makinde, lati gbawọn eeyan Ibarapa si Oke-Ogun to wa labẹ ipinlẹ ọhun, lọwọ bawọn Fulani darandaran ṣe doju ija kọ wọn, ti wọn si n pawọn nipakupa ti wọn tun ji wọn gbe pẹlu	Gbajúmọ̀ olórin ẹ̀sìn Islam nnì, Àlàájì Abdul-Kabir Bùkọ́lá Aláyàndé tọ́pọ̀ àwọn èèyàn mọ̀ sí Èrè Àsàlátù, ti rọ Gómìnà ìpínlẹ̀ Ọ̀yọ́, Sèyí Mákindé, láti gbàwọn èèyàn Ìbàràpá sí Òkè-Ògùn tó wà lábẹ́ ìpínlẹ̀ ọ̀hún, lọ́wọ́ báwọn Fúlàní darandaran ṣe dojú ìjà kọ wọ́n, tí wọ́n sì ń pawọ́n nípakúpa tí wọ́n tún jí wọn gbé pẹ̀lú
Ọkunrin naa sọrọ yii ninu atẹjade kan to fọwọ si, lo tun rọ Gomina yii lati ma ṣe jẹ kawọn Fulani naa, ti wọn ti n kọwọ iwa ibi wọn bọlẹ latigba ti Sunday Igboho ti fun wọn lọjọ meje lati fi agbegbe ọhun silẹ lori awọn iṣe ibi wọn, sọ ilẹ Ibarapa/Oke-Ogun dahoro tan, nitori inu fu, aya fu lawọn eeyan yii gbe titi di akoko yii.	Ọkunrin naa sọrọ yii nínú àtẹ̀jáde kan tó fọwọ́ sí, ló tún rọ Gómìnà yìí láti má ṣe jẹ́ káwọn Fúlàní náà, tí wọn ti ń kọwọ́ ìwà ibi wọn bọlẹ̀ látìgbà tí Sunday Ìgbòho ti fún wọn lọ́jọ́ méje láti fi agbègbè ọ̀hún sílẹ̀ lórí àwọn iṣé ibi wọn, sọ ilẹ̀ Ìbàràpá/Òkè-Ògùn dahoro tán, nítorí inú fu, àyà fu làwọn èèyàn yìí gbé títí di àkókò yìí.
Ọkunrin olorin Islam ọhun to tun jẹ ọmọ bibi ilu Isẹyin tun fi ye wa pe lẹyin ti Sunday Igboho, ti fawọn Fulani darandaran ọhun ni ọjọ meje lati palẹ ẹru wọn mọ ni agbegbe yii ni ko ti dun mọ ijọba ipinlẹ Ogun.	Ọkùnrin olórin Islam ọ̀hun tó tún jẹ́ ọmọ bíbí ìlú Ìsẹ́yìn tún fi yé wa pé lẹ́yìn tí Sunday Ìgbòho, ti fáwọn Fúlàní darandaran ọ̀hún ní ọjọ́ méje láti palẹ̀ ẹrù wọn mọ́ ní agbègbè yìí ni kò ti dùn mọ́ ìjọba ìpínlẹ̀ Ògùn.
O ni Sunday Igboho, to jẹ ọkan lara ọmọ Igboho lara ilu to wa labẹ Ibarapa/Oke-Ogun nijọba ibilẹ Oorelope, o ni ṣe ko ni agbara lati ṣe bẹẹ ni, to fi jẹ pe titi di akoko yii ni awuyewuye fi n waye laaarin awọn mejeji.	Ó ní Sunday Ìgbòho, tó jẹ́ ọ̀kan lára ọmọ Ìgbòho lára ìlú tó wà lábẹ́ Ìbàràpá/Òkè-Ògùn níjọba ìbílẹ̀ Oorelópé, ó ní ṣé kò ní agbára láti ṣe bẹ́ẹ̀ ni, tó fi jẹ́ pé títí di àkókò yìí ni awuyewuye fi ń wáyé láààrin àwọn méjèjì.
Alayande wa ni gẹgẹ boun ṣe jẹ ọmọ bibi ilu Isẹyin labẹ Ibarapa/Oke-Ogun, oun rọ Gomina Makinde lati gbawọn eeyan lọwọ idojukọ awọn darandaran yii.	Aláyándé wá ní gẹ́gẹ́ bóun ṣe jẹ́ ọmọ bíbí ìlú Ìsẹ́yìn lábẹ́ Ìbàràpá/Òkè-Ògùn, òuń rọ Gómìnà Mákindé láti gbàwọn èèyàn lọ́wọ́ ìdojúkọ àwọn darandaran yìí.
O tun ṣalaye pe gẹgẹ bi ọkan to ni mọlẹbi ti wọn n gbe ni Ibarapa/Oke-Ogun, ko tii ju to n ba rawọ ẹbẹ si Gomina lati gbawọn eeyan kuro ninu ewu, ni gbogbo ọna to ba yẹ.	Ó tún ṣàlàyé pé gẹ́gẹ́ bí ọkàn tó ní mọ̀lẹ́bí tí wọ́n ń gbé ní Ìbàràpá/Òkè-Ògùn, kò tíì jù tó n bá rawọ́ ẹ̀bẹ̀ sí Gómìnà láti gbàwọn èèyàn kúrò nínú ewu, ní gbogbo ọ̀nà tó bá yẹ.
O wa pari ọrọ ẹ pe ko sẹni tinu ẹ yoo dun, bi wọn ba ji tabi pa ọmọ, tabi ẹ ẹbi kan sọwọ awọn darandaran yii, o tun ni ta ni inu ẹ yoo dun bi wọn ba ba ere oko ẹ jẹ.	Ó wá parí ọ̀rọ̀ ẹ̀ pé kò sẹ́ni tínú ẹ̀ yóó dùn, bí wọ́n bá jí tàbí pa ọmọ, tàbí ẹ ẹbí kan sọ́wọ́ àwọn darandaran yìí, ó tún ní ta ni inú ẹ̀ yóó dùn bí wọ́n bá bá erè oko ẹ̀ jẹ́.
nitori ẹ lawọn ṣe bẹ Makinde lati tete wa nnkan ṣe sọrọ yii.	nítorí ẹ̀ làwọn ṣe bẹ Mákindé láti tètè wá ǹǹkan ṣe sọ́rọ̀ yìí.
Ẹgbẹ to n gba owo fawọn to n ṣewọde ENDSARS lawọn ko gbowo mọ	Ẹgbẹ́ tó ń gba owó fáwọn tó ń ṣèwọ́de ENDSARS láwọn kò gbowó mọ́
Ẹgbẹ to n gba owo fun iranlọwọ awọn to n fẹhonu han lati tako iwa ipaniyan tawọn ọlọpaa n hu nilẹ wa, eyi ti wọn pe ni #ENDSARS, ti wọn pe orukọ ara wọn ni Feminist Coalition ti lawọn ko gba owo lọwọ ẹnikẹni mọ fun iwọde naa.	Ẹgbẹ́ tó ń gba owó fún ìrànlọ́wọ́ àwọn tó ń fẹ̀hónú hàn láti tako ìwà ìpànìyàn táwọn ọlọ́pàá ń hù nílẹ̀ wa, èyí tí wọ̀n pè ní #ENDSARS, tí wọ́n pe orúkọ ara wọn ní Feminist Coalition ti láwọn kò gba owó lọ́wọ́ ẹnikẹ́ni mọ́ fún ìwọ́de náà.
Ẹgbẹ yii lo ti n ṣe ikowojọ fun eto iwọde naa to waye fun ọjọ mẹrinla, ṣugbọn wọn lawọn o gba owo lọwọ ẹnikẹni mọ, pe ki onikaluku maa lọ sile rẹ, ko si iwọde mọ.	Ẹgbẹ́ yìí ló ti ń ṣe ìkówójọ fún ètò ìwọ́de náà tó wáyé fún ọjọ́ mẹ́rìnlá, ṣùgbọ́n wọ́n láwọn ò gba owó lọ́wọ́ ẹnikẹ́ni mọ́, pé kí oníkálùkù máa lọ sílé rẹ̀, kò sí ìwọ́de mọ́.
Ninu atẹjade ti wọn fi sita lonii, wọn ni ki awọn to n ṣewọde maa lọ sile, nitori ọrọ ti Aarẹ Buhari sọ lana Tọsde.	Nínú àtẹ̀jáde tí wọ́n fi síta lónìí, wọ́n ní kí àwọn tó ń ṣèwọ́de máa lọ sílé, nítorí ọ̀rọ̀ tì Ààrẹ Bùhárí sọ lánà Tọ́sdè.
Owo tẹgbẹ naa ti ko jọ fi diẹ din ni miliọnu lọna aadọjọ naira, N147,855,788, ṣugbọn wọn ti na owo tiye rẹ to miliọnu lọna ọgọta naira, N60,403,235.	Owó tẹ́gbẹ́ náà ti kó jọ fi díẹ̀ dín ní mílíọ́nù lọ́nà àádọ́jọ náírà, N147,855,788, ṣùgbọ́n wọ́n ti ná owó tíye rẹ̀ tó mílíọ̀nù lọ́nà ọgọ́ta náírà, N60,403,235.
Ohun taa gbọ ni pe lori awọn ti wọn farapa ni wọn fẹẹ na owo yii le, ati awọn ti ọwọ awọn agbofinro ti tẹ, ati awọn ti wọn yinbọn pa; wọn ni awọn yoo fun mọlẹbi wọn ninu owo naa.	Ohun táa gbọ́ ni pé lórí àwọn tí wọ́n farapa ni wọ́n fẹ́ẹ́ ná owó yìí lé, àti àwọn tí ọwọ́ àwọn agbófinró ti tẹ̀, àti àwọn tí wọn yìnbọn pa; wọ́n ní àwọn yóò fún mọ̀lẹ́bí wọn nínú owó náà.
Bo tiẹ jẹ pe ẹgbẹ yii tako gbogbo iwa janduku tawọn eeyan kan hu, ti wọn n dana sun ile kaakiri, wọn ni gbogbo ẹmi ọmọ Naijiria lo ṣe pataki.	Bó tiẹ̀ jẹ́ pé ẹgbẹ́ yìí tako gbogbo ìwà jàǹdùkú táwọn èèyàn kan hù, tí wọn ń dánà sun ilé káàkiri, wọ́n ní gbogbo ẹ̀mí ọmọ Nàíjíríà ló ṣe pàtàkì.
Lara awọn to fọwọ siwe naa ni; Damilola Odufuwa, Jọla Ayeye, Ọdunayọ Eweniyi, Laila Johnson-Salami, Layọ Ogunbanwo, ati Karo Omu.	Lára àwọn tó fọwọ́ síwè náà ni; Dámilólá Odùfùwà, Jọlá Ayéye, Ọdúnayọ̀ Ewéníyì, Làìlà Johnson-Sàlámì, Layọ̀ Ògúnbánwò, àti Karo Omu.
Awon yooku ni Ozzy Etomi, Obiageli Ofili Alintah, Ire Aderinokun, Tito Ovia, Fakhrriyyah Hashim, Kiki Mordi, Oluwaseun Ayọdeji, ati FK Abudu.	Àwon yòóḱù ni Ozzy Etomi, Obiageli Ofili Alintah, Ire Adérìnókùn, Titó Ovia, Fakhrriyyah Hashim, Kìkí Mordi, Olúwaseun Ayọ̀dèjì, àti FK Abudu.
Gbese nla ni Korona asiko yii jẹ fun mi  Atoriṣe	Gbèsè ńlá ni Kòrónà àsìkò yìí jẹ́ fún mi – Atóríṣe
Gbajumọ olorin ẹmi nni, Lanre Tẹriba, tawọn ololufẹẹ rẹ maa n pe ni Atoriṣe, ti sọ pe gbese nla ni ọrọ arun Korona yii ko ba oun, paapaa lopin ọdun yii.	Gbajúmọ̀ olórin ẹ̀mí nnì, Láńre Tẹríba, táwọn olólùfẹ́ẹ rẹ̀ máa ń pè ní Atóríṣe, ti sọ̀ pé gbèsè ńlá ni ọ̀rọ̀ àrùn Kòrónà yìí kó bá òun, pàápàá lópin ọdún yìí.
Nigba tawọn oniroyin n beere lọwọ rẹ pe bawo lo ṣe fẹẹ ṣe ayẹyẹ ọdun Keresi tọsẹ yii, Atoriṣe ni, bo tiẹ jẹ pe oun ti n gbaradi lati ṣe ọdun naa, ninu ayọ ati idunnu nla, ṣugbọn, ohun ibanujẹ lo jẹ pe gbogbo eto toun ti ni nilẹ fun opin ọdun naa, paapaa eto toun pe ni Radical Praise Concert, tawọn ololufẹẹ oun ti n foju sọna fun, ti wọn si fẹẹ waa wo, kaakiri agbaye, gbese nla ni foun, nitori awọn nnkan tawọn ti ṣeto silẹ fawọn to fẹẹ waa woran.	Nígbà táwọn oníròyìn ń bèèrè lọ́wọ́ rẹ̀ pé báwo ló ṣe fẹ́ẹ́ ṣe ayẹyẹ ọdún Kérésì tọ̀sẹ̀ yìí, Atóríṣe ní, bó tiẹ̀ jẹ́ pé òun ti ń gbáradì láti ṣe ọdún náà, nínú ayọ̀ àti ìdùnnú ńlá, ṣùgbọ́n, ohun ìbànújẹ́ ló jẹ́ pé gbogbo ètò tóun ti ní nílẹ̀ fún òpin ọdún náà, pàápàá ètò tóun pè ní Radical Praise Concert, táwọn olólùfẹ́ẹ́ òun ti ń fojú sọ́nà fún, tí wọ́n sì fẹ́ẹ́ wáá wò, káàkiri ag̀báyé, gbèsè ńlá ni fóun, nítorí àwọn nǹkan táwọ́n ti ṣètò sílẹ̀ fáwọn tó fẹ́ẹ́ wáá wòran.
Ọkunrin olorin ẹmi naa ni, oun to jẹ oun logun ninu ọdun tuntun naa ni lati tubọ maa gbe awọn orin tuntun jade, ki oun si tun lanfaani ati maa lọ fun isinmi lẹnu iṣẹ.	Ọkùnrin olórin ẹ̀mí náà ní, oun tó jẹ òun lógún nínú ọdún tuntun náà ni láti túbọ̀ máa gbé àwọn orin tuntun jáde, kí òun sì tún láǹfààní àti máa lọ fún ìsinmi lẹ́nu iṣẹ́.
Bẹẹ o ba gbagbe, ọjọ Fraide to kọja yii ni Gomina Babajide Sanwo-Olu fagile gbogbo awọn ayẹyẹ ati ariya to fẹẹ waye lopin ọdun yii, eyi to maa ko ero pupọ jọ.	Bẹ́ẹ́ ò bá gbàgbé, ọjọ́ Fraide tó kọjá yìí ni Gómìnà Babájídé Sanwó-Olú fagilé gbogbo àwọn ayẹyẹ àti àríyá tó fẹ́ẹ́ wáyé lópin ọdún yìí, èyí tó máa kó èrò púpọ̀ jọ.
Gomina ni, ohun to fa a ni bi arun korona naa tun ṣe bẹrẹ si i ja rain-rain lẹẹkeji.	Gómìnà ní, ohun tó fà á ni bí àrùn kòrónà ná̀a tún ṣe bẹ̀rẹ̀ sí í jà ràiǹ-ràiǹ lẹ́ẹ̀kejì.
Ijọba ṣeto iranwọ fawọn agbẹ ọlọsin lEkoo	Ìjọba ṣètò ìrànwọ́ fáwọn àgbẹ̀ ọlọ́sìn l’Ékòó
Nitori ati mu adinku ba akoba ti arun Korona maa ṣe fun eto ounjẹ ipinlẹ Eko, ijọba ti fun awọn agbẹ ipinlẹ naa ni agbado ati ounjẹ awọn ohun ọsin lati mu ki eto ọgbin ati ọsin nipinlẹ naa tubọ gberu si i.	Nítorí àti mú àdínkù bá àkóbá tí àrùn Kòrónà máa ṣe fún ètò ouńjẹ ìpínlẹ̀ Èkó, ìjọba ti fún àwọn àgbẹ̀ ìpínlẹ̀ náà ní àgbàdo àti ouńjẹ àwọn ohun ọ̀sìn láti mú kí ètò ọ̀gbìn àti ọ̀sìn nípínlẹ̀ náà túbọ̀ gbèrú sí i.
Adele Kọmiṣanna fun eto ọgbin nipinle Eko, Arabinrin Abisọla Olusanya lo sọrọ yii di mimọ lopin ọsẹ to kọja yii, o sọ pe igbesẹ naa yoo mu ki iṣẹ rọrun fun awọn agbẹ lasiko ikore ọdun yii.	Adelé Kọmíṣánnà fún ètò ọ̀gbìn nípínlè Èkó, Arábìnrin Abísọ́lá Olúsànyà ló sọ̀rọ̀ yìí di mímọ̀ lópin ọ̀sẹ̀ tó kọjá yìí, ó sọ pé ìgbésẹ̀ náà yóò mú kí iṣẹ́ rọrùn fún àwọn àgbẹ̀ lásìkò ìkórè ọdún yìí.
O ni, agbado lo n ko ipa to pọ ju ninu ounjẹ awọn nnkan ọsin, eyi lo mu ki ijọba gba a lero lati ran awọn agbẹ lọwọ ki owo ti wọn maa ra awọn ounjẹ ọsin wọn ba a le dinku, ko maa ba a ni wọn lara.	Ó ní, àgbàdo ló ń kó ipa tó pọ̀ jù nínú ouńjẹ àwọn nǹkan ọ̀sìn, èyí ló mú kí ìjọba gbà á lérò láti rán àwọn àgbẹ̀ lọ́wọ́ kí owó tí wọ́n máa ra àwọn ouńjẹ ọ̀sìn wọn ba à le dínkù, kó máa ba à ni wọ́n lára.
O ni, bi ijọba ko ba gbe igbesẹ naa, a jẹ pe iye owo tawọn agbẹ ọlọsin maa ta nnkan ọsin wọn sọja maa gbe owo lori, nitori ounjẹ ti awọn nnkan ọsin naa n jẹ ti wọn lọja.	Ó ní, bí ìjọba kò bá gbé ìgbésẹ̀ náà, a jẹ́ pé iye owó táwọn àgbẹ̀ ọlọ́sìn máa ta nǹkan ọ̀sìn wọn sọ́jà máa gbé owó lórí, nítorí ouńjẹ tí àwọn nǹkan ọ̀sìn náà ń jẹ ti wọ́n lọ́jà.
Eyi lo mu ki wọn gbe igbesẹ naa.	Èyí ló mú kí wọ́n gbé ìgbésẹ̀ náà.
Lara awọn ibudo oko ti wọn fun lawọn ounjẹ nnkan ọsin naa ni Ikorodu Farm Settlement, to wa ni Odogunyan; Ajara Farm Settlement, to wa ni Badagry; Araga Farm Settlement, to wa ni Ẹpẹ; Imọta Farm Settlement, to wa ni Ikorodu; Agbọwa GFS/NDE Estate, to wa ni Ẹpẹ; Igboye Farm Settlement, to wa ni Ẹpẹ; Poultry Estates to wa ni Ẹrikorodo, Ikorodu ati Ayedoto to wa ni Ọjọ.	Lára àwọn ibùdó oko tí wọ́n fún láwọn ouńjẹ nǹkan ọ̀sìn náà ní Ìkòròdú Farm Settlement, tó wà ní Odógúnyán; Àjàrà Farm Settlement, tó wà ní Badagry; Aràga Farm Settlement, tó wà ní Ẹ̀pẹ́; Ìmọ̀ta Farm Settlement, tó wà ní Ìkòròdú; Àgbọ́wá GFS/NDE Estate, tó wà ní Ẹ̀pẹ́; Ìgbóyè Farm Settlement, tó wà ní Ẹ̀pẹ́; Poultry Estates tó wà ní Ẹ̀ríkòròdó, Ìkòròdú àti Àyédòtó tó wà ní Ọjọ́.
Awọn yooku ni ile awọn ẹlẹdẹ, iyẹn Piggery Estates to wa ni Gbẹrigbẹ, Ikorodu ati Oke-Aro; Arable Crop Estate, to wa ni Agbọwa, Ẹpẹ; ati bẹẹ bẹẹ lọ.	Àwọn yòókù ni ilé àwọn ẹlẹ́dẹ̀, ìyẹn Piggery Estates tó wà ní Gbẹ́rígbẹ́, Ìkòròdú àti Òkè-Àró; Arable Crop Estate, tó ẁa ní Àgbọ́wá, Ẹ̀pẹ́; àti bẹ́ẹ̀ bẹ́ẹ̀ lọ.
Ijọba fẹẹ di gbogbo koto to wa lojuna ipinlẹ Eko	Ìjọba fẹ́ẹ́ dí gbogbo kòtò tó wà lójúnà ìpínlẹ̀ Èkó
Ijọba ipinlẹ Eko ti ṣetan ati ṣatunṣe awọn oju ọna to to ojilenigba-o-le-mẹwaa kilomita(250km)kaakiri ipinlẹ naa ninu ọdun 2021, ati pe pupọ ninu awọn oju ọna to nilo atunṣe lọdun to kọja ni ajọ to n ṣatunṣe oju ọna ti tun ṣe.	Ìjọba ìpínlẹ̀ Èkó ti ṣetán àti ṣàtúnṣe àwọn ojú ọ̀nà tó tó òjìlénígba-ó-lé-mẹ́wàá kìlómítà(250km)káàkiri ìpínlẹ̀ náà nínú ọdún 2021, àti pé púpọ̀ nínú àwọn ojú ọ̀nà tó nílò àtúnṣe lọ́dún tó kọjá ni àjọ tó ń ṣàtúnṣe ojú ọ̀nà ti tún ṣe.
Ọga agba ajọ to n ṣatunṣe oju ọna nipinlẹ naa, eyi ti a mọ si Lagos State Public Works Corporation, Onimọ-Ẹrọ Olufẹmi Daramọla lo sọrọ yii nigba to n ba awọn oṣiṣẹ rẹ sọrọ laarọ ọjọ Mọnde ti i ṣe ọjọ kinni iṣẹ ninu ọdun tuntun.	Ọ̀gá àgbà àjọ tó ń ṣàtúnṣe ojú ọ̀nà nípínlẹ̀ náà, èyí tí a mọ̀ sí Lagos State Public Works Corporation, Onímọ̀-Ẹ̀rọ Olúfẹ́mi Dáramọ́lá ló sọ̀rọ̀ yìí nígbà tó ń bá àwọn òṣìṣẹ́ rẹ̀ sọ̀rọ̀ láàrọ̀ ọjọ́ Mọ́ńdè tí í ṣe ọjọ́ kínní iṣẹ́ nínú ọdún tuntun.
Daramọla ni, Gomina Babajide Sanwo-Olu ti pa a laṣẹ fun ajọ naa lati ṣiṣẹ lori awọn oju ọna to nilo atunṣẹ kaakiri ipinlẹ naa, ati pe iye awọn oju ọna naa fẹẹ to ojilenigba-o-le-mẹwaa kilomita(250km).	Dáramọ́lá ní, Gómìnà Babájídé Sanwó-Olú ti pa á láṣẹ fún àjọ náà láti ṣiṣẹ́ lórí àwọn ojú ọ̀nà tó nílò àtúnṣẹ káàkiri ìpínlẹ̀ náà, àti pé iye àwọn ojú ọ̀nà náà fẹ́ẹ́ tó òjìlénígba-ó-lé-mẹ́wàá kìlómítà(250km).
Idi eyi lo fi rọ gbogbo awọn oṣiṣẹ ajọ naa lati tubọ ji giri siṣẹ, ki wọn ma si ṣọlẹ ninu ọdun tuntun naa.	Ìdí èyí ló fí rọ gbogbo àwọn òṣìṣẹ́ àjọ náà láti túbọ̀ jí gìrì síṣẹ́, kí wọ́n má sì ṣọ̀lẹ nínú ọdún tuntun náà.
O ni, ifaraji awọn oṣiṣẹ naa lo fa aṣeyọri ọdun to kọja, nitori awọn ojuna bii aadọrun kilomita(90km)ni ajọ naa ṣe, ṣugbọn o gbọdọ ju bẹẹ lọ lọdun yii.	Ó ní, ìfarajì àwọn òṣìṣẹ́ náà ló fa àṣeyọrí ọdún tó kọjá, nítorí àwọn ojúnà bíi àádọ́rún kìlómítà(90km)ni àjọ náà ṣe, ṣùgbọ́n ó gbọ́dọ̀ ju bẹ́ẹ̀ lọ lọ́dún yìí.
Nipa ti arun Korona to ṣi n ja lọwọ, o rọ gbogbo awọn oṣiṣẹ ajọ naa lati tẹle awọn alaalẹ ijọba ati tawọn eleto ilera, paapaa ki wọn maa lo ibomu bẹẹ ni ki wọn si maa yẹra fawọn eeyan nibi ti ero ba pọ si.	Nípa ti àrun Kòrónà tó ṣì ń jà lọ́wọ́, ó rọ gbogbo àwọn òṣìṣẹ ́àjọ náà láti tẹ̀lé àwọn àlàálẹ̀ ìjọba àti t̀awọn elétò ìlera, pàápàá kí wọ́n máa lo ìbòmú bẹ́ẹ̀ ni kí wọ́n sì máa yẹra fáwọn èèyàn níbi tí èrò bá pọ̀ sí.
O ni, awọn alaabo ko ni gba ẹnikẹni laaye ati wọle sinu ọgba ileeṣẹ naa lai bomu.	Ó ní, àwọn aláàbò kò ní gba ẹnikẹ́ni láàyè àti wọlé sínú ọgbà iléeṣẹ́ náà láì bomú.
Ootọ larun Korona fa eto ẹkọ sẹyin lọdun yii	Òótọ́ làrùn Kòrónà fa ètò ẹ̀kọ́ sẹ́yìn lọ́dún yìí
Oluṣọ Aguntan Adekunle Chris Ayọrinde ni oludasilẹ ileewe Aladani Excellent Achievers College Of Arts & Sciences to wa ni Adugbo Apata.	Olùṣọ́ Àgùntàn Adékúnlé Chris Ayọ̀ríndé ni olùdásíĺẹ̀ iléèwé Aládáni Excellent Achievers College Of Arts & Sciences tó wà ní Àdúgbò Àpáta.
Wọn ti ba akọroyin wa sọrọ nipa bi arun Korona ṣe fa eto ẹkọ sẹyin kaakiri agbaye.	Wọ́n ti bá akọ̀ròyìn wa sọ̀rọ̀ nípa bí àrùn Kòrónà ṣe fa ètò ẹ̀kọ́ sẹ́yìn káàkiri àgbáyé.
Aṣejere: Kin ni akoba ti arun Korona ko ba eto ẹkọ ni orilẹede yii ati lagbaaye?	Àṣejèrè: Kín ni akóbá tí àrùn Kòrónà kó bá ètò ẹ̀kọ́ ní orílẹ̀–èdè yìí àti lágbàáyé?
Ayọrinde: Akoba ti o ṣe pọ pupọ, a o le sọ ọ tan, ki i ṣe ni orilẹ-ede yii nikan bi ko ṣe ni gbogbo agbaye ni.	Ayọ̀rìndé: Àkóbá tí ó ṣe pọ̀ púpọ̀, a ò lè sọ ọ́ tán, kì í ṣe ní orílẹ̀-èdè yìí nìkan bí kò ṣe ní gbogbo àgbáyé ni.
Ki a wo ti ipinlẹ Ọyọ, a o ri i pe gbogbo ile iwe ti o jẹ tijọba ati aladani ni o ni akoko ti wọn ni lati fi ko akẹkọọ ni ile iwe lẹyin arun laabi yii latari pe wọn pin awọn akẹkọọ yii si ipele meji.	Kí á wo ti ìpínlẹ̀ Ọ̀yọ́, a ó rí i pé gbogbo ilé ìwé tí ó jẹ́ tìjọba àti aládáni ni ó ní àkókò tí wọ́n ní láti fi kó akẹ́kọ̀ọ́ ní ilé ìwé lẹ́yìn àrùn láabi yìí látàrí pé wọ́n pín àwọn akẹ́kọ̀ọ́ yìí sí ìpele méjì.
Eyi tumọ si pe awọn kan yoo wa ni aarọ, awọn miiran yoo wa ni ọsan, to si fa igi dina iṣedeede eto ẹkọ awọn ọmọ yii.	Èyí túmọ̀ sí pé àwọn kan yóò wá ní àárọ̀, àwọn mìíràn yóò wá ní ọ̀sán, tó sì fa igi dínà ìṣedéédé ètò ẹ̀kọ́ àwọn ọmọ yìí.
Bakan naa lo tun fa ọpọ idiwọ fun awọn ọmọ to ṣe aṣekagba ni ile iwe giga, idanwo to ti yẹ ki wọn ṣe latẹyinwa ni wọn ṣe ninu oṣu kọkanla yii.	Bákan náà ló tún fa ọ̀pọ̀ ìdíwọ́ fún àwọn ọmọ tó ṣe àṣekágbá ní ilé ìwé gíga, ìdánwò tó ti yẹ kí wọ́n ṣe látẹ̀yìnwá ni wọ́n ṣe nínú oṣù kọkànlá yìí.
Eto ẹkọ ni Poli ati Yunifasiti wa naa tun jo ajorẹyin.	Ètò ẹk̀ọ́ ní Polí àti Yunifásítì wa náà tún jó àjórẹ̀yìn.
Aṣejere: Kin ni ẹ le sọ nipa eto iṣejọba Gomina Ṣeyi Makinde nipa eto ẹkọ?	Àṣejèrè: Kín ni ẹ lè sọ nípa ètò ìṣèjọba Gómìnà Ṣèyí Mákindé nípa ètò ẹ̀kọ́?
Ayọrinde: Ijọba Gomina Ṣeyi Makinde gbiyanju, wọn ṣe akitiyan lati jẹ ki eto ẹkọ nipinlẹ Ọyọ ni itumọ ju atẹyinwa lọ, wọn san owo oṣu awọn olukọ deede eyi jẹ ki awọn olukọ mọ iṣẹ wọn niṣẹ ju atẹyinwa lọ.	Ayọ̀rìndé: Ìjọba Gómìnà Ṣèyí Mákindé gbìyànjú, wọ́n ṣe akitiyan láti jẹ́ kí ètò ẹ̀kọ́ nípínlẹ̀ Ọ̀yọ́ ní ìtumọ̀ ju àtẹ̀yìnwá lọ, wọ́n san owó oṣù àwọn olùkọ́ déédé èyí jẹ́ kí àwọn olùkọ́ mọ iṣẹ́ wọn níṣẹ́ ju àtẹ̀yìnwá lọ.
Igbesẹ ti gomina gbe lo fun ọpọ ọmọ ni oore ọfẹ lati maa lọ si ile iwe nipinlẹ Ọyọ, ti ọkan awọn obi naa si balẹ pe ọfẹ ni eto ẹkọ jẹ, eyi ti ko waye ni akoko gomina ana.	Ìgbésẹ̀ tí gómìnà gbé ló fún ọ̀pọ̀ ọmọ ní oore ọ̀fẹ́ láti máa lọ sí ilé ìwé nípínlẹ̀ Ọ̀yọ́, tí ọkàn àwọn òbí náà sì balẹ̀ pé ọ̀fẹ́ ni ètò ẹ̀kọ́ jẹ́, èyí tí kò wáyé ní àkókò gómìnà àná.
Wọn pese iwe ati gbogbo ohun ti awọn akẹkọọ maa lo ni iyara ikawe.	Wọ́n pèsè ìwé àti gbogbo ohun tí àwọn akẹ́kọ̀ọ́ máa lò ní iyàrá ìkàwé.
Iṣẹ gidigidi ni gomina yii ṣe.	Iṣẹ́ gidigidi ni gómìnà yìí ṣe.
Aṣejere: Pinpin tijọba pin awọn akoko si meji lati wa kọ ẹkọ pẹlu wakati kekere ti wọn fun awọn oluko lati fi ko wọn, ṣe eyi ko ni fa wahala fun olukọ ati akẹkọọ nigbẹyin?	Àṣejèrè: Pínpín tíjọba pín àwọn àkókò sí méjì láti wá kọ́ ẹ̀kọ́ pẹ̀lú wákàtí kékeré tí wọ́n fún àwọn olùkó láti fi kó wọn, ṣé èyí kò ní fa wàhálà fún olùkọ́ àti akẹ́kọ̀ọ́ nígbẹ̀yìn?
Ayọrinde: O di dandan ki o yọ silẹ nigbẹyin, nitori ẹkọ ti o yẹ ki wọn fi wakati mẹjọ kọ ti wọn wa din ku si wakati mẹta tabi mẹrin, eyi ko ni fun olukọ ni aye lati pari gbogbo ohun ti o yẹ ki o yannana fun ọmọ, awọn akẹkọọ naa ko ni farabalẹ lati ni imọ kun imọ gẹgẹ bi o ṣe yẹ ki wọn ri gba lati ẹnu olukọ wọn, eyi ko ni jẹ ki akẹkọọ mọ ohun ti o yẹ ki wọn mọ daradara.	Ayọ̀rìndé: Ó di dandan kí ó yọ sílẹ̀ nígbẹ̀yìn, nítorí ẹ̀kọ́ tí ó yẹ kí wọ́n fi wákàtí mẹ́jọ kọ́ tí wọ́n wá dín kù sí wákàtí mẹ́ta tàbí mẹ́rin, èyí kò ní fún olùkọ́ ní àyè láti parí gbogbo ohun tí́ ó yẹ kí ó yànnàná fún ọmọ, àwọn akẹ́kọ̀ọ́ náà kò ní farabalẹ̀ láti ní ìmọ̀ kún ìmọ̀ gẹ́gẹ́ bí ó ṣe yẹ kí wọ́n rí gbà láti ẹnu olùkọ́ wọn, èyí kò ní jẹ́ kí akẹ́kọ̀ọ ́mọ ohun tí ó yẹ kí wọ́n mọ̀ dáradára.
Aṣejere: Ọgbọn wo wa ni awọn Olukọ tun le lo lati maa jẹ ki awọn ọmọ yii padanu pupọ lẹnu ẹkọ wọn?	Àṣejèrè: Ọgbọ́n wo wá ni àwọn Olùkọ́ t́un le lò láti máá jẹ́ kí àwọn ọmọ yìí pàdánù púpọ̀ lẹ́nu ẹ̀kọ́ wọn?
Ayọrinde: Ẹ ṣe e pupọ, ti a ba ni ki a wo o daadaa, ọgbọn kan ṣoṣo ti wọn tun le lo ni ki a fi imọ eto imọ ẹrọ kun eto ẹkọ, (Technology) ohun ti a ba ni akoko lati ṣe ni ile iwe pẹlu akoko perete ti wọn fun wa, ki wọn lọọ ṣe lori ẹrọ ayelujara ki wọn le ni imọ kun imọ ti wọn ba de ile.	Ayọ̀rìndé: Ẹ ṣé é púpọ̀, tí a bá ní kí a wò ó dáadáa, ọgbọ́n kan ṣoṣo tí wọ́n tún le lò ni kí á fi ìmọ̀ ètò ìmọ̀ ẹ̀rọ kún ètò ẹ̀kọ́, (Technology) ohun tí a bá ní àkókò láti ṣe ní ilé ìwé pẹ̀lú àkókò péréte t́í wọ́n fún wa, kí wọ́n lọọ ṣe lórí ẹ̀rọ ayélujára kí wọ́n lè ní ìmọ̀ kún ìmọ̀ tí wọ́n bá dé ilé.
Aṣejere: Ọna wo lawọn obi naa le gba lati ma jẹ ki iṣoro awọn ọmọ yii tun pọ si i?	Àṣejèrè: Ọ̀nà wo làwọn òbí náà le gbà láti má jẹ̀ kí ìṣòro àwọn ọmọ yìí tún pọ̀ si i?
Ayorinde: Ki awọn obi ri i daju pe awọn ọmọ wọn ka iwe loorekoore ti wọn ba de ile, eyi yoo tun jẹ iranlọwọ fun awọn olukọ ni ile iwe ti yoo si tun jẹ iranlọwọ fun ilọsiwaju awọn ọmọ yii lọjọ ọla wọn.	Ayòrìndé: Kí àwọn òbí rí i dájú pé àwọn ọmọ wọn ka ìwé lóòrèkóòrè tí wọ́n bá dé ilé, èyí yóò tún jẹ́ ìrànlọ́wọ́ fún àwọn olùkọ́ ní ilé ìwé tí yóò sì tún jẹ́ ìrànlọ́wọ́ fún ìlọsíwájú àwọn ọmọ yìí lọ́jọ́ ọ̀la wọn.
Aṣejere: Ẹyin ile iwe aladaani, njẹ ẹ ri iranlọwọ kan gba lọwọ Gomina ipinle Ọyọ?	Àṣejèrè: Ẹ̀yin ilé ìwé aládàáni, ǹjẹ́ ẹ rí ìrànlọ́wọ́ kan gbà lọ́wọ́ Gómìnà ìpínlè Ọ̀yọ́?
Ayọrinde: Lotitọ Gomina Ṣeyi Makinde gbiyanju ni aye tiwọn ṣugbọn a ro pe; o yẹ ki Gomina ba wa mojuto bi ọpọlọpọ ile iwe aladani ti ko ti i gba iwe moyege lati gba lai si inira Kankan (Certificate Of Registration), ilana ti a fi n gba iwe yii lagbara pupọ, ki wọn ran wa lọwọ, bakan naa ki wọn tumn ṣeto lati maa fun wa ni ẹkọ loorekoore nitori idagbasoke ẹkọ nipinlẹ Ọyọ ni idunnu wa.	Ayọ̀rìndé: Lótítọ́ Gómìnà Ṣèyí Mákindé gbìyànjú ní àye tiwọn ṣùgbọ́n a rò pé; ó yẹ kí Gómìnà bá wa mójútó bí ọ̀pọ̀lọpọ̀ ilé ìwé aládáni tí kò tí ì gba ìwé moyege láti gba láì sí ìnira Kankan (Certificate Of Registration), ìlànà tí a fi ń gba ìwé yìí lágbára púpọ̀, kí wọ́n ràn wá lọ́wọ́, bákan náà kí wọ́n tumn ṣètò láti máa fún wa ní ẹ̀kọ́ lóòrèkóòrè nítorí ìdàgbàsókè ẹ̀kọ́ nìpínlẹ̀ Ọ̀yọ́ ni ìdùnnú wa.
Ijọba fofin de awọn ileegbafẹ too tun ṣilẹkun lEkoo	Ìjọba fòfin de àwọn iléègbafẹ́ tóó tún ṣílẹ̀kún l’́Ékòó
Awọn ileegbafẹ, paapaa ile ọti, ati ile ijo to wa ni agbegbe Isalẹ Eko, Suurulere, ati Abule Ẹgba ti wọn lodi sofin ilana ijọba lori arun Korona lopin ọsẹ to kọja yii nijọba ipinlẹ Eko ti fofin de bayii, awọn agbofinro ijọba si ti tilẹkun wọn pa.	Àwọn iléègbafẹ́, pàápàá ilé ọtí, àti iĺe ijó tó wà ní agbègbè Ìsàlẹ̀ Èkó, Sùúrùlérè, àti Abúlé Ẹ̀gbá tí wọn lòdì sófin ìlànà ìjọba lórí àrùn Kòrónà lópin ọ̀sẹ̀ tó kọjá yìí nìjọba ìpínlẹ̀ Èkó ti fòfin dè báyìí, àwọn agbófinró ìjọba sì ti tilẹ̀kùn wọn pa.
Ọga agba ajọ to n ṣakoso eto aabo nipinlẹ naa, Ọgbẹni Lanre Mọjọla lo sọrọ yii fun Aṣejere nigba to ṣaaju awọn agbofinro lọ si agbegbe tawọn onileegbafẹ naa ti tako ilana ati ofin ti Gomina Babajide Sanwo-Olu la kalẹ, lati dẹkun arun Korona to ṣi n ja rain-rain kaakiri agbaye.	Ọ̀gá àgbà àjọ tó ń ṣàkóso ètò ààbò nípínlẹ̀ náà, Ọ̀gbẹ́ni Láńre Mọ́jọlá ló sọ̀rọ̀ yìí fún Àṣejèrè nígbà tó ṣáájú àwọn agbófinró lọ sí agbègbè táwọn oníléègbafẹ́ náà ti tako ìlànà àti òfin tí Gómìnà Babájídé Sanwó-Olú là kalẹ̀, láti dẹ́kun àrùn Kòrónà tó ṣì ń jà ràìn-ràìn káàkiri àgbáyé.
Mọjọla ni; ipinlẹ Eko ko ni i faye gba ẹnikẹni tabi ileegbafẹ kankan laye ati tapa si ofin to de wọn lasiko yii, paapaa awọn ile ijo, ile ọti, ile iworan ati bẹẹ bẹẹ lọ.	Mọ́jọlá ní; ìpínlẹ̀ Èkó kò ní í fàyè gba ẹnikẹ́ni tàbí iléègbafẹ́ kankan láyè áti tàpá sí òfin tó dè wọ́n lásìkò yìí, pàápàá àwọn ilé ìjo, ilé ọtí, ilé ìwòran àti bẹ́ẹ̀ bẹ́ẹ̀ lọ.
O ni, gbogbo ibi ti anfaani wa fun awọn eeyan lati korajọ nijọba ṣi fofin de lọwọ yii.	Ó ní, gbogbo ibi tí àǹfààní wà fún àwọn èèyàn láti kórajọ nìjọba ṣì fòfin dè lọ́wọ́ yìí.
O ni, ọpọ ibi ti gomina fofin de lati ṣilẹkun wọn fawọn araalu ni iwadii fihan pe wọn tako ofin naa, ohun to gbe ajọ oun lọ sibẹ niyẹn.	Ó ńi, ọ̀pọ̀ ibi tí gómìnà fòfin dè láti ṣílẹ̀kùn wọn fáwọn aráàlú ni ìwádìí fihàn pé wọ́n tako òfin náà, ohun tó gbé àjọ òuń lọ síbẹ̀ nìyẹn.
Bakan naa lo tun mẹnuba a pe ajọ oun ti bẹrẹ si i fun awọn eeyan niwee aṣẹ lasẹnsi ti wọn gbọdọ gba lọwọ ijọba ki wọn too le ṣilẹkun ileegbafẹ wọn.	Bákan náà ló tún mẹ́nubà á pé àjọ òun ti bẹ̀rẹ̀ sí í fún àwọn èèyàn níwèé àṣẹ lásẹ́ǹsì tí wọ́n gbọ́dọ̀ gbà lọ́wọ́ ìjọba kí wọ́n tóó le ṣílẹ̀kùn iléègbafẹ́ wọn.
O ni, gbogbo awọn ibi igbafẹ tijọba ti yẹwo fun lilo, ti wọn si ba ilana mu, ni wọn ti gbawe aṣẹ ijọba.	Ó ní, gbogbo àwọn ibi ìgbafẹ́ tíjọba ti yẹ̀wò fún lílò, tí wọ́n sì bá ìlànà mu, ni wọ́n ti gbàwé àṣẹ ìjọba.
O ni kawọn ti ko ti i ṣe bẹẹ tete kan sileeṣẹ awọn ki wọn ba a le gba iwe aṣẹ ijọba.	Ó ní káwọn tí kò tí ì ṣe bẹ́ẹ̀ tètè kàn síléeṣẹ́ àwọn kí wọ́n ba à le gba ìwé àṣẹ ìjọba.
Ọfẹ lo bade!.	Ọ̀fẹ́ ló bádé!.
Kii ṣe gbogbo oloṣelu lole  Moshood Salvador	Kìí ṣe gbogbo olóṣèlú lóle – Moshood Salvador
Agba oṣelu ninu ẹgbẹ oṣelu APC nipinlẹ Eko ni Ọnarebu Moshood Adegoke Salvador, o ti figba kan jẹ Ọnarebu nile igbimọ aṣoju-ṣofin lAbuja, bẹẹ oun si ni oludasilẹ ileeṣẹ agbẹ, Salvador Farms.	Àgbà òṣèlú nínú ẹgbẹ́ òṣèlú APC nípínlẹ̀ Èkó ni Ọnarébù Moshood Adégòkè Salvador, ó ti fìgbà kan jẹ́ Ọnarébù nílé ìgbìmọ̀ aṣojú-ṣòfin l’Ábújá, bẹ́ẹ̀ òun sì ni olùdásílẹ̀ iléeṣẹ́ àgbẹ̀, Salvador Farms.
Laipẹ yii lo gba AṢEJERE lalejo, nibi to ti ba wa sọ nipa bi nnkan ṣe n lọ si lagbo oṣelu ati idi to fi da iṣẹ agbẹ silẹ.	Láìpẹ́ yìí ló gba ÀṢEJÈRÈ lálejò, níbi tó ti bá wa sọ nípa bí nǹkan ṣe ń lọ sí lágbo òṣèlú àti ìdí tó fi dá iṣẹ́ àgbẹ̀ sílẹ̀.
Ohun to ba wa OYEṢIKẸMI ADISA sọ niyi.	Ohun tó bá wa OYÈṢÌKẸ́MI ÀDÌSÁ sọ nìyí.
Ẹkọ taa ri kọ ninu ibo to waye nipinlẹ Edo	Ẹ̀kọ́ táa rí kọ́ nínú ìbò tó wáyé nípínlẹ̀ Èdó
Ibo to waye nipinlẹ Edo lọsẹ meji sẹyin ti jẹ ka mọ ninu ọrọ ti Aarẹ Buhari sọ, o mu kawọn eeyan dibo, to si han gbangba pe ifẹ inu awọn eeyan ni wọn dibo fun.	Ìbò tó wáyé nípínlẹ̀ Edó lọ́sẹ̀ méjì sẹ́yìn ti jẹ́ ká mọ ̀nínú ọ̀rọ̀ tí Àar̀ẹ Bùhárí sọ, ó mú káwọn èèyàn dìbò, tó sì hàn gbangba pé ìfẹ́ inú àwọn èèyàn ni wọ́n dìbò fún.
O si jẹ ka tun mọ pe a tun le ṣe ju bi a ti n ṣe tẹlẹ lọ.	Ó sì jẹ́ ká tún mọ̀ pé a tún lè ṣe jù bí a ti ń ṣe tẹ́lẹ̀ lọ.
A o ri i pe ko si ẹri pe wahala bẹ silẹ lakooko ibo naa, ti gbogbo ẹ si lọ bo ṣe yẹ ko lọ.	A ò rí i pé kò sí ẹ̀rí pé wàhálà bẹ́ sílẹ̀ lákòókò ìbò náà, tí gbogbo ẹ̀ sì lọ bó ṣe yẹ kó lọ.
Loootọ mi o bawọn lọ si Edo, bẹẹ ni mi o ki i ṣe oṣiṣe ajọ eleto idibo, mi o fi Eko ti mo wa silẹ rara.	Lóòótọ́ mi ò báwọn lọ sí Edó, bẹ́ẹ̀ ni mi ò kì í ṣe òṣìṣé àjọ elétò ìdìbò, mi ò fi Èkó tí mo wà sílẹ̀ rárá.
Ṣugbọn gbogbo iroyin taa gbọ ni pe ibo naa lọ ni mẹlọmẹlọ.	Ṣùgbọ́n gbogbo ìròyìn táa gbọ́ ni pé ìbò náà lọ ní mẹ̀lọmẹ̀lọ.
Ohun ti mo tun ri ni pe ibo naa ki i ṣe pe iṣipo agbara, tabi gbigba oṣelu, nnkan ti mo kan ro ni pe  awọn eeyan ko fẹran ẹni ti APC fa kalẹ ni wọn ṣe dibo fẹni tọkan wọn n fẹ.	Ohun tí mo tún rí ni pé ìbò náà kì í ṣe pé ìṣípò agbára, tàbí gbígba òṣèlú, nǹkan tí mo kàn rò ni pé  àwọn èèyàn kò fẹ́ràn ẹni tí APC fà kalẹ̀ ni wọ́n ṣe dìbò fẹ́ni tọ́kàn wọn ń fẹ́.
Eyi yoo jẹ ki APC ṣiṣẹ lori awọn aṣiṣe wọn.	Èyí yóò jẹ́ kí APC ṣiṣẹ́ lórí àwọn àṣìṣe wọn.
Igbesẹ to yẹ ki APC gbe nipinlẹ Ondo fun ibo to n bọ	Ìgbésẹ̀ tó yẹ kí APC gbé nípínlẹ̀ Òǹdó fún ìbò tó ń bọ̀
Ẹni to jin si koto, o kọ ara yooku lọgbọn, ohun to ṣẹlẹ ni Edo gbọdọ jẹ arikọgbọn fawọn agbaagba ẹgbẹ oṣelu APC, ki wọn le tun ile wọn ṣe.	Ẹni tó jìn sí kòtò, ó kọ́ ará yòókù lọ́gbọ́n, ohun tó ṣẹlẹ̀ ní Edó gbọ́dọ̀ jẹ́ àríkọ́gbọ́n fáwọn àgbààgbà ẹgbẹ́ òṣèlú APC, kí wọ́n le tún ilé wọn ṣe.
Bi wọn ba ṣe e daadaa wọn yoo ba, bi wọn ko si ṣe daadaa bakan naa wọn yoo ba pẹlu.	Bí wọ́n bá ṣe é dáadáa wọn yóò ba, bí wọn kò sì ṣe dáadáa bákan náà wọn yóò ba pẹ̀lú.
Eeyan ki i gbin alubọsa ko ka ẹfọ, ohun teeyan ba gbin ni yoo ka.	Èèyàn kì í gbin àlùbọ́sà kó ká ẹ̀fọ́, ohun téèyàn bá gbìn ni yóò ká.
Bi ẹgbẹ oṣelu APC ba fẹẹ wọle lOndo ninu ibo to n bọ ninu oṣu kẹwaa yii, wọn gbọdọ mu awọn eeyan ni pataki, ki wọn ṣe nnkan tawọn eeyan n fẹ, ko to di pe wọn gba ibo lọwọ wọn.	Bí ẹgbẹ́ òṣèlú APC bá fẹ́ẹ́ wọlé l’Óǹdó nínú ìbò tó ń bọ̀ nínú oṣù kẹwàá yìí, wọ́n gbọ́dọ̀ mú àwọn èèyàn ní pàtàkì, kí wọ́n ṣe nǹkan táwọn èèyàn ń fẹ́, kó tó di pé wọ́n gba ìbò lọ́wọ́ wọn.
Fun ẹni to wa lori ipo, o gbọdọ jẹ kawọn araalu mọ awọn nnkan to ti ṣe lakooko ijọba akọkọ ẹ fun wọn.	Fún ẹni tó wà lórí ipò, ó gbọ́dọ̀ jẹ́ káwọn aráàlú mọ àwọn nǹkan tó ti ṣe lákòókò ìjọba àkọ́kọ́ ẹ̀ fún wọn.
O ṣee ṣe fẹni ti ko si lori ipo ko ṣeleri pe toun ba dori ipo oun yoo ṣe bayii amọ fẹni to ti wa nibẹ, wọn a fẹẹ beere nnkan to ṣeleri to muṣẹ tẹlẹ.	Ó ṣeé ṣe fẹ́ni tí kò sí lórí ipò kó ṣèlérí pé tóun bá dórí ipò òun yóò ṣe báyìí àmọ́ fẹ́ni tó ti wà níbẹ̀, wọ́n á fẹ́ẹ́ bèèrè nǹkan tó ṣèlèrí tó múṣẹ tẹ́lẹ̀.
Nitori ẹ lo ṣe ṣee ṣe fẹni to wa lori ipo ko lo awọn nnkan to ti ṣe faraalu lati fi gba ibo lọwọ wọn lẹẹkeji.	Nítorí ẹ̀ ló ṣe ṣeé ṣe fẹ́ni tó wà lórí ipò kó lo aẁọn nǹkan tó ti ṣe fáráàlú láti fi gba ìbò lọ́wọ́ wọn lẹ́ẹ̀kejì.
Yoruba sọ pe omi to ba mọ niwọn la n rẹla si, ko ṣee ṣe lati sọ pe awọn fẹẹ yi ibo.	Yorùbá sọ pé omi tó bá mọ níwọn là ń rẹ́lá sí, kò ṣeé ṣe láti sọ pé àwọn fẹ́ẹ́ yí ìbò.
O gbọdọ maa gba imọran awọn eeyan, bi imọran wọn ko ba tiẹ nitumọ, iwọ gẹgẹ bi aṣaaju, o le lo ofin lati ṣatunṣe, nipa imọ to ni ti ko nii da wahala silẹ.	Ó gbọ́dọ̀ máa gba ìmọ̀ràn àwọn èèyàn, bí ìmọ̀ràn wọn kò bá tiẹ̀ nítumọ̀, ìwọ gẹ́gẹ́ bí aṣaájú, o lè lo òfin láti ṣàtúnṣe, nípa ìmọ̀ tó ní tí kò níí dá wàhálà sílẹ̀.
Ko yẹ ki aṣaaju sọ pe nitori ipo toun wa ko wa lo o le wọn lori, ko yẹ ko ri bẹe.	Kò yẹ kí aṣáájú sọ pé nítorí ipò tóun wà kó wá lò ó lé wọn lórí, kò yẹ kó rí bẹ́è.
Gbogbo nnkan ti Yoruba ni lo ni lati lo lati fi fa oju wọn mọra.	Gbogbo nǹkan tí Yorùbá ní ló ní láti lò láti fi fa ojú wọn mọ́ra.
Ọrọ ti Aṣiwaju Bọla Ahmed sọ lori ibo Edo kọ lo mu ijakulẹ wa	Ọ̀rọ̀ tí Aṣíwájú Bọ́lá Ahmed sọ lórí ìbò Èdó kọ́ ló mú ìjákulẹ̀ wá
Awọn to sọ pe ohun ti olori APC, Bọla Ahmed sọ lo mu ijakulẹ bawọn ninu ibo to waye ni Edo, ko ri i sọ rara, ẹ ẹ ba mi beere lọwọ wọn pe tawọn ba jẹ olori ẹgbẹ kin ni nnkan ti wọn fẹẹ sọ.	Àwọn tó sọ pé ohun tí olórí APC, Bọ́lá Ahmed sọ ló mú ìjákulẹ̀ báwọn nínú ìbò tó wáyé ní Edó, kò rí i sọ rárá, ẹ ẹ bá mi bèèrè lọ́wọ́ wọn pé táwọn bá jẹ́ olórí ẹgbẹ́ kín ni nǹkan tí wọ́n fẹ́ẹ́ sọ.
Ṣe wọn fẹẹ sọrọ tako ẹgbẹ wọn ni tabi kin ni ohun ti wọn fẹẹ sọ, ki ẹgbẹ naa ma daa, ko ma ra, ko ma ṣedin, ẹ ma fẹnu fẹ lọfinda si ni, ẹ ma fẹnu tun un ṣe ni, iwọnba ohun tiyẹn ṣe niyẹn.	Ṣé wọ́n fẹ́ẹ́ sọ̀rọ̀ tako ẹgbẹ́ wọn ni tàbí kín ni ohun tí wọ́n fẹ́ẹ́ sọ, kí ẹgbẹ́ náà má dáa, kó ma ́rà, kó má ṣèdin, ẹ má fẹnu fẹ́ lọ́fíńdà si ni, ẹ má fẹnu tún un ṣe ni, ìwọ̀nba ohun tíyẹn ṣe nìyẹn.
Ọmọ ẹni ko ni ṣedi bẹbẹrẹ, ka wa filẹkẹ sidii ọmọ ẹlomi in.	Ọmọ ẹni kò ní ṣèdí bẹ̀bẹ̀rẹ̀, ká wá fìlẹ̀kẹ̀ sídìí ọmọ ẹlòmí ìn.
Ọmọ ẹgbẹ kan ko le ṣedi bẹbẹrẹ, ki wọn wa sọ pe ko lọ so si tẹlomi in.	Ọmọ ẹgbẹ́ kan kò le ṣèdí bẹ̀bẹ̀r̀ẹ, kí wọ́n wá sọ pé kó lọ só sí tẹlòmí ìn.
Ohun to ṣẹlẹ ni apa ibẹ niyẹn.	Ohun tó ṣẹlẹ̀ ní apá ibẹ̀ nìyẹn.
Awọn to sọ pe nnkan to sọ ku diẹ kaato, nibo lawọn wa ti wọn ko le ṣatunṣe.	Àwọn tó sọ pé nǹkan tó sọ kù díẹ̀ káàtó, níbo làwọn wà tí wọn kò le ṣàtúnṣe.
Lori pe APC ṣiṣẹ tako ara wọn	Lórí pé APC ṣiṣẹ́ tako ara wọn
Apẹẹrẹ niyẹn pe ki wọn ma maa ro pe ẹru ni ọmọ ẹgbẹ.	Àpẹẹrẹ nìyẹn pé kí wọ́n má máa rò ṕe ẹrù ni ọmọ ẹgbẹ́.
Ki wọn ma le ro pe ẹru lawọn eeyan tabi agbara kan wa lọwọ awọn ju awọn to gbe wọn sibẹ lọ, eeyan lo gbe wọn sibẹ.	Kí wọ́n má le rò pé ẹrù làwọn èèyàn tàbí agbára kan wà lọ́wọ́ àwọn ju àwọn tó gbé wọn síbẹ̀ lọ, èèyàn ló gbé wọn síbẹ̀.
A ni mo n sọ, mo tun n tun un sọ pe ko si olori orile-ede, gomina tabi awọn oloṣelu to le sọ pe mo de iwaju oun gba owo ri.	À ní mò ń sọ, mo tún ń tún un sọ pé kò si olórí orílè-èdè, gómìnà tàbí àwọn olóṣèlú tó lé sọ pé mo dé iwájú òun gba owó rí.
Mi o waṣẹ de iwaju wọn ri, mi o wa ipo de iwaju wọn ri, awọn ọmọ ẹgbẹ to n tẹle mi taa n pe ni Conscience Forum, awọn lawa n ja fun pe ki wọn fun niṣẹ.	Mi ò wáṣẹ́ de iwájú wọn rí, mi ò wá ipò dé iwájú wọn rí, àwọn ọmọ ẹgbẹ́ tó ń tẹ̀lé mi táa ń pè ní Conscience Forum, àwọn làwa ń jà fún pé kí wọ́n fún níṣẹ́.
Ebi o pa mi, iya o jẹ mi, ki wa ni nnkan ti mo n ba ka?	Ebi ò pa mí, ìyà ò jẹ mí, kí wá ni nǹkan tí mò ń bá ká?
Ero ọkan awọn eeyan ni pe gbogbo oloṣelu ni ole	Èrò ọkàn àwọn èèyàn ni pé gbogbo olóṣèlú ni olè
Ẹ ṣe e, mo dupẹ, gbogbo ero ọkan awọn eeyan ni pe gbogbo awọn to ba ti depo oṣelu ni ole, ṣugbọn mo le fi gbogbo ẹnu sọ pe temi yatọ, mo fẹẹ ki ẹ lọ beere kaakiri, koda lakooko ti mo jẹ Ọnarebu nile igbimọ aṣoju-ṣofin, akọsilẹ mi wa nibẹ, mi o gba owo to yẹ ki n lo fun nnkan ki n wa da a si apo mi, ko ṣẹlẹ ri.	Ẹ ṣé é, mo dúpẹ́, gbogbo èrò ọkàn àwọn èèyàn ni pé gbogbo àwọn tó bá ti dépò òṣèlú ni olè, ṣùgbọ́n mo lè fi gbogbo ẹnu sọ́ pé tèmí yàtọ̀, mo fẹ́ẹ́ kí ẹ lọ bèèrè káàkiri, kódà lákòókò tí mo jẹ Ọnarébù nílé ìgbìmọ̀ aṣojú-ṣòfin, àkọsílẹ̀ mi wà níbẹ̀, mi ò gba owó tó yẹ kí n lò fún nǹkan kí n wá dà á sí àpò mi, kò ṣẹlẹ̀ rí.
Ohun gan an lo fun mi ni anfaani lati sọrọ nibi gbogbo ti mo ba de.	Òhun gan an ló fún mi ní àǹfààní láti sọ̀rọ̀ níbi gbogbo tí mo bá dé.
Latigba ti mo si ti fipo ọnarebu yii silẹ, mi o tun ti i gba ipo oṣelu kan titi di akoko yii.	Látìgbà tí mo sì ti fipò ọnarébù yìí sílẹ̀, mi ò tún tí ì gba ipò òṣèlú kan títí di àkókò yìí.
Mo jẹ alaga fun ẹgbẹ oṣelu, to jẹ pe mo tun nawo mi fun wọn ni.	Mo jẹ́ alága fún ẹgbẹ́ òṣèlú, tó jẹ́ pé mo tún náwó mi fún wọn ni.
Ko si wahala laaarin emi ati Aṣiwaju Bọla Tinubu	Kò sí wàhálà láàárín èmi àti Aṣíwájú Bọ́lá Tinúbú
Ko si nnkan to n jẹ pe wahala wa laarin emi ati Aṣiwaju, ko si awuyewuye rara, emi ko raaye nitori mo ti jokoo sidii iṣẹ agbẹ, awọn naa ko si tun raaye, wọn ṣiṣẹ oṣelu wọn lọ.	Kò sí nǹkan tó ń jẹ́ pé wàhálà wà láàrin èmi àti Aṣíwájú, kò sí awuyewuye rárá, èmi kò ráàyè nítorí mo ti jókòó sídìí iṣẹ́ àgbẹ̀, àwọn náà kò sì tún ráàyè, wọ́n ṣiṣẹ́ òṣèlú wọn lọ.
Ohun to fa wahala niyẹn.	Ohun tó fa wàhálà nìyẹn.
Aṣiwaju kọjumọ oṣelu, emi naa yara kọjumọ iṣẹ agbẹ.	Aṣíwájú kọjúmọ́ òṣèlú, èmi náà yára kọjúmọ́ iṣẹ́ àgbẹ̀.
Nitori iṣẹlẹ to kọja yii beeyan ko ba sọra yoo sọ ọ di alaisan.	Nítorí ìṣẹ̀lẹ̀ tó kọjá yìí béèyàn kò bá sọ́ra yóò sọ ọ́ di aláìsàn.
Nnkan to le mu ki ara mi jafafa, ti yoo tun ṣiṣẹ fun ilu, lo mu mi gba oko lọ, ẹ jẹ ki onikaluku maa ṣiṣẹ lọ, bo ba ṣe yẹ.	Nǹkan tó le mú kí ara mi jáfáfá, tí yóò tún ṣiṣẹ́ fún ìlú, ló mú mi gba oko lọ, ẹ jẹ́ kí oníkálukú máa ṣiṣẹ́ lọ, bó bá ṣe yẹ.
Lori wahala oṣelu laaarin Fayẹmi atawọn eeyan lEkiti	Lórí wàhálà òṣèlú láààrin Fáyẹmí àtàwọn èèyàn l’É́kìtì
Bi wọn ba le bawọn sọrọ, ṣebi a ti bawọn sọ ọ ̣tipẹ, Bilbeli naa sọ pe igberaga lo n ṣiwaju iparun.	Bí wọ́n bá le báwọn sọ̀rọ̀, ṣèbí a ti báwọn sọ ọ́ ̣tipẹ́, Bílbélì náà sọ pé ìgbéraga ló ń ṣíwájú ìparun.
Bi wọn ba ti fi olori fun olori, ki wọn fọwọ sibi tọwọ n gbe, nnkan to nṣẹlẹ yii naa ni yoo maa ṣẹlẹ.	Bí wọ́n bá ti fi olórí fún olórí, kí wọ́n fọwọ́ síbi tọ́wọ́ ń gbé, nǹkan tó ńṣẹlẹ̀ yìí náà ni yóò máa ṣẹlẹ̀.́
Ka ni wọn ni olori nibẹ ni, wọn yoo ti pe wọn bawọn sọrọ, ko le to gbogbo nnkan ti wọn sọ pe wọn n fa yẹn.	Ká ní wọ́n ní olórí níbẹ̀ ni, wọn yóò ti pè wọ́n báwọn sọ̀rọ̀, kò le tó gbogbo nǹkan tí wọ́n sọ pé wọ́n ń fà yẹn.
Gbogbo awọn nnkan ti mo n ṣe lẹgbẹ PDP, nigba ti mo fi jẹ alaga wọn, ṣugbọn nigba ti mo ri i pe wọn ti n paayan lakooko ti mo n ṣepade kaakiri lo mu fopin si i.	Gbogbo àwọn nǹkan tí mo ń ṣe lẹ́gbẹ́ PDP, nígbà tí mo fi jẹ alága wọn, ṣùgbọ́n nígbà tí mo rí i pé wọ́n ti ń pààyàn lákòókò tí mo ń ṣèpàdé káàkiri ló mú fòpin sí i.
Kin ni mo fẹẹ fipo ṣe, mo ya fẹgbẹ wọn silẹ fun wọn.	Kín ni mo fẹ́ẹ́ fipò ṣe, mo yá fẹgbẹ́ wọn sílẹ̀ fún wọn.
Emi n nawo mi si i ni, ki i ṣe pe wọn fun mi lowo nibẹ.	Èmi ń náwó mi sí i ni, kì í ṣe pé wọ́n fún mi lówó níbẹ̀.
Mo fẹ kemi maa nawo ki ile aye mẹkunnu dara, ki wọn maa rile gbe, ju ko wa mu ẹmi lọ.	Mo fẹ́ kémi máa nawó kí ilé ayé mẹ̀kúnnù dára, kí wọ́n máa rílé gbé, ju kó wá mú ẹ̀mí lọ.
Awọn ole ati oloju kokoro ni ko fẹ ki Yoruba di ominira	Àwọn olè àti olójú kòkòrò ni kò fẹ́ kí Yorùbá di òmìnira
Ẹ ẹ ma jẹ ka tan ara wa, lara iyanju iṣoro awa Yoruba gan-an niyẹn.	Ẹ ẹ má jẹ́ ká tan ara wa, lára ìyànjú ìṣòro àwa Yorùbá gan-an nìyẹn.
Pataki aṣa lede, idi niyi ti mo fi ro pe nnkan ti wọn n ja fun ero daadaa ni.	Pàtàkì àṣà lèdè, ìdí nìyí tí mo fi rò pé nǹkan tí wọ́n ń jà fún èrò dáadàa ni.
Yoruba wa kaakiri, ki i ṣe ni Naijiria nikan.	Yorùbá wà káàkiri, kì í ṣe ní Nàíjírìà nìkan.
Ẹyin ẹ jẹ ko di nnkan to ṣee ṣe tan, ti Ọlọrun fọwọ si, ẹ o maa ri bawọn eeyan yoo ṣe maa pada wa sile.	Ẹ̀yin ẹ jẹ́ kó di nǹkan tó ṣeé ṣe tán, tí Ọlọ́run fọwọ́ si, ẹ ó máa ri báwọn èèyàn yóò ṣe máa padà wá sílé.
Ṣe ẹ ri lori awọn ti ko fọwọ si, gbogbo wa ko le sun ka kọri sibi kan naa.	́Ṣé ẹ ri lórí àwọn tí kò fọwọ́ si, gbogbo wa kò le sùn ká kọrí síbì kan náà.
, ẹni ti ko ba pe to ti mọ pe oun ko nii ri jẹ nibẹ, ẹni to n wa lati jẹ ninu mọdaru, wọn ko le fọwọ si, ẹni to ba ri nnkan to n lọ lọwọ, to n rowo ji, ko le fọwọ si.	, ẹni tí kò bá pe tó ti mọ̀ pé òun kò níi ́rí jẹ níbẹ̀, ẹni tó ń wá láti jẹ nínú mọ̀dàrú, wọn kò le fọwọ́ si, ẹni tó bá rí nǹkan tó ń lọ lọ́wọ́, tó ń rówó jí, kò le fọwọ́ si.
Wọn fi ede ko wa lẹru, awa fi ede ti wa, a a sọnu.	Wọ́n fi èdè kó wa lẹ́rú, àwá fi èdè ti wa, a a sọ́nù.
Inu mi maa n bajẹ ni.	Inú mi máa ń bàjẹ́ ni.
Ẹ jọwọ, ẹ ba wa pariwo taa ba ri ọmọ Yoruba to n wọṣọ Chinnese, epe ni ki wọn maa gbe wọn ṣẹ.	Ẹ jọ̀wọ́, ẹ bá wa pariwo táa bá rí ọmọ Yorùbá tó ń wọṣọ Chinnese, èpè ni kí wọ́n máa gbé wọn ṣẹ́.
Ṣe ẹ mọ pe awọn ede taa mọ itumọ ẹ lawọn China yii maa n kọ sinu iwe adehun wa, ohun to jẹ ka ko si wọn lọwọ niyẹn.	Ṣé ẹ mọ̀ pé àwọn èdè táà mọ ìtumọ̀ ẹ̀ làwọn China yìí máa ń kọ sínú ìwe àdéhùn wa, ohun tó jẹ́ ká kó sí wọn lọ́wọ́ nìyẹn.
Ẹni tỌlọrun ba gba fun ni yoo wọle lEkoo ni 2023	Ẹni t‘Ọ́lọ́run bá gbà fún ni yóò wọlé l’Ékòó ní 2023
Ṣe bi gbogbo ọmọ ni Jagun loju iya ẹ, ko sẹgbẹ kan to maa sọ pe nnkan to dara ko wu oun, ẹ jẹ ki PDP lọọ ṣiṣẹ, ẹni ti Ọlọrun ba gba fun ni.	Ṣé bí gbogbo ọmọ ni Jagun lójú ìyá ẹ̀, kò sẹ́gbẹ́ kan tó máa sọ pé nǹkan tó dára kò wu òun, ẹ jẹ́ kí PDP lọọ ṣiṣẹ́, ẹni tí Ọlọ́run bá gbà fún ni.
Ileeṣẹ Facebook maa bẹrẹ iṣẹ lEkoo lọdun to n bọ	Iléeṣẹ́ Facebook máa bẹ̀rẹ̀ iṣẹ́ l’Ékòó lọ́dún tó ń bọ̀
Gbogbo eto lo ti to bayii fun ileeṣẹ abanidọrẹẹ ori ẹrọ ayelujara tawọn eeyan tun mọ si Facebook lati ṣi ọfiisi tuntun si orilẹ-ede Naijiria, ilu Eko la gbọ pe ọfiisi ọhun maa wa.	Gbogbo ètò ló ti tò báyìí fún iléeṣẹ́ abánidọ́rẹ̀ẹ́ orí ẹ̀rọ ayélujára táwọn èèyàn tún mọ̀ sí Facebook láti ṣí ọ́fíìsì tuntun sí orílẹ̀-èdè Nàíjíríà, ìlú Èkó la gbọ́ pé ọ́fíìsì ọ̀hún máa wà.
Lọjọ Fraide to kọja yii ti Igbakeji Aarẹ ilẹ wa, Ọjọgbọn Yẹmi Ọṣinbajo gbalejo Igbakeji Aarẹ ileeṣẹ Facebook, Sir Nick Clegg, ni ọrọ naa jade sita.	Lọ́jọ́ Fraide tó kọjá yìí tí Igbákejì Ààrẹ ilẹ̀ wa, Ọ̀jọ̀gbọ́n Yẹmí Ọ̀ṣínbàjò gbàlejò Igbákejì Ààrẹ iléeṣẹ́ Facebook, Sir Nick Clegg, ni ọ̀rọ̀ náà jáde síta.
Bo tiẹ jẹ pe oṣiṣẹ ileeṣẹ aarẹ kan, torukọ rẹ n jẹ Tolu Ogunlesi ti kọ ọrọ naa sita.	Bó tiẹ̀ jẹ́ pé òṣìṣẹ́ iléeṣẹ́ ààrẹ kan, tórúkọ rẹ̀ ń jẹ́ Tolú Ògúnlésì ti kọ ọ̀rọ̀ náà síta.
Ohun ti Aṣejere gbọ ni pe ko too di opin ọdun to n bọ, ileeṣẹ ọhun yoo ti bẹrẹ si i ṣiṣẹ, ọfiisi naa ni yoo si jẹ ekeji ninu awọn ileeṣẹ ti Facebook ni, nilẹ Afirika.	Ohun tí Àṣejèrè gbọ́ ni pé kó tóó di òpin ọdún tó ń bọ̀, iléeṣẹ́ ọ̀hún yóò ti bẹ̀rẹ̀ sí í ṣiṣẹ́, ọ́fíìsì náà ni yóò sì jẹ́ èkejì nínú àwọn iléeṣẹ́ tí Facebook ní, nílẹ̀ Áfíríkà.
Orilẹ-ede South Afrika ni wọn nileeṣẹ akọkọ nilẹ Afirika si, ilu Eko lo si maa gbalejo ẹlẹẹkeji yii.	Orílẹ̀-èdè South Afrika ni wọ́n níléeṣẹ́ àkọ́kọ́ nílẹ̀ Áfíríkà sí, ìlú Èkó ló sì máa gbàlejò ẹlẹ́ẹ̀kejì yìí.
Lọdun 2019, awọn ọmọ orilẹ-ede yii tiye wọn jẹ miliọnu mẹtalelọgbọn lo n lo Facebook, iyẹn ni pe awọn ọmọ Naijiria lo n lo ẹrọ Facebook ju nilẹ Afirika, ṣugbọn ko too di akoko naa, wọn ko ni ileeṣẹ kankan nibi, ko too di pe wọn kede idasilẹ iṣẹ naa.	Lọ́dún 2019, àwọn ọmọ orílẹ̀-èdè yìí tíye wọ́n jẹ́ mílíọ̀nù mẹ́tàlélọ́gbọ̀n ló ń lo Facebook, ìyẹn ni pe àwọn ọmọ Nàíjíríà ló ń lo ẹ̀rọ Facebook jù nílẹ̀ Áfíríkà, ṣùgbọ́n kó tóó di àkókò náà, wọn kò ní iléeṣẹ́ kankan níbí, kó tóó di pé wọ́n kéde ìdásílẹ̀ iṣẹ́ náà.
Ọṣinbajo ni, inu oun dun pe irinajo ti oun atawọn minisita kan rin wa silẹ Amẹrika lọdun 2018, lati ṣabẹwo si agbegbe Silicon Valley lo ti so eso rere.	Ọ̀ṣínbàjò ní, inú òun dùn pé ìrìnàjò tí òun àtàwọn mínísítà kan rìn wá sílẹ̀ Amẹ́ríkà lọ́dún 2018, láti ṣàbẹ̀wò sí agbègbè Silicon Valley ló ti so èso rere.
Sir Nick Clegg sọ ninu ipade naa pe ileeṣẹ ọhun to maa bẹrẹ lọdun 2021 yoo tubọ mu ki ọrọ aje Naijiria gberu si i, ati pe ileeṣẹ ọhun yoo lanfaani ati gbalejo awọn onimọ-ẹrọ to dangajia to n ṣiṣẹ fun Facebook, kaakiri agbaye, iru eyi ti ko ti i si nibi kankan.	Sir Nick Clegg sọ nínú ìpàdé náà pé iléeṣẹ́ ọ̀hun tó máa bẹ̀rẹ̀ lọ́dún 2021 yóò túbọ̀ mú kí ọrọ̀ ajé Nàìjíríà gbèrú sí i, àti pé iléeṣẹ́ ọ̀hun yóò láǹfààní àti gbàlejò àwọn onímọ̀-ẹ̀rọ tó dángájíá tó ń ṣiṣẹ́ fún Facebook, káàkiri àgbáyé, irú èyí tí kò tí ì sí níbì kankan.
Aya Sanwo-Olu, MC Oluọmọ kilọ fawọn to n fiya jẹ obinrin lEkoo	Aya Sanwó-Olú, MC Olúọmọ kìlọ̀ fáwọn tó ń fìyà jẹ obìnrin l’Ékòó
Aya gomina ipinlẹ Eko, Dokita Ibijọkẹ Sanwo-Olu ti sọ ọ di mimọ pe ijọba ipinlẹ Eko pẹlu iranlọwọ awọn agbofinro ko ni fojuure wo ẹnikẹni to ba fiya jẹ awọn obinrin tabi to ṣe wọn niṣekuṣe nipinlẹ naa.	Aya gómìnà ìpínlẹ̀ Èkó, Dókítà Ìbíjọkẹ́ Sanwó-Olú ti sọ ọ́ di mímọ̀ pé ìjọba ìpínlẹ̀ Èkó pẹ̀lú ìrànlọ́wọ́ àwọn agbófinró kò ní fojúure wo ẹnikẹ́ni tó bá fìyà jẹ àwọn obìnrin tàbí tó ṣe wọ́n níṣekúṣe nípínlẹ̀ náà.
Ibijọke Sanwo-Olu sọrọ yii lasiko to n ba awọn oniroyin sọrọ lọjọ Iṣẹgun, Tusde ni ọfiisi rẹ lEkoo.	Ìbíjọké Sanwó-Olú sọ̀rọ̀ yìí lásìkò tó ń bá àwọn oníròyìn sọ̀rọ̀ lọ́jọ́ Ìṣẹ́gun, Tusde ní ọ́fíìsì rẹ̀ l’Ékòó.
O sọrọ yii lasiko to n ṣide eto ipolongo lati saami ọsẹ ifiyajẹ awọn obinrin niipinlẹ naa.	Ó sọ̀rọ̀ yìí lásìkò tó ń ṣíde ètò ìpolongo láti sààmì ọ̀sẹ̀ ìfìyàjẹ àwọn obìnrin níìpínlẹ̀ náà.
Alaga awọn ẹgbẹ onimọto nipinlẹ Eko naa, Alaaji Musiliu Akinsanya, iyẹn MC Olu-ọmọ naa wa ninu awọn to wa sibi ipade naa lati kilọ fun gbogbo awọn eeyan to nifẹẹ ati maa fiyad jẹ awọn obinrin lọna aitọ, gbogbo wọn ni wọn si fohun ṣọkan pe awọn ko ni i foojure wo wọmn.	Alága àwọn ẹgbẹ́ onímọ́tò nípínlẹ̀ Èkó náà, Àlàájì Músílíù Akínsànyà, ìyẹn MC Olú-ọmọ náà wà nínú àwọn tó wá síbi ìpàdè náà láti kìlọ̀ fún gbogbo àwọn èèyàn tó nífẹ̀ẹ́ àti máa fìyad jẹ àwọn obìnrin lọ́nà àìtọ́, gbogbo wọn ni wọ́n sì fohùn ṣọ̀kan pé àwọn kò ní í foojúre wò wọmn.
O ni, ẹnikẹni tọwọm ofin ba tẹ to n fiya jẹ obinrin nipinlẹ naa nijọba yoo fiya to tọ jẹ lọna ofin.	Ó ní, ẹnikẹ́ni tọ́wọm òfin bá tẹ̀ tó ń fìyà jẹ obìnrin nípínlẹ̀ náà nìjọba yóò fìyà tó tọ́ jẹ lọ́nà òfin.
Ki ede wa ma baa parun, gbogbo ọmọ Yoruba nile loko lo niṣẹ lati ṣe  Dokita Ọladele Olusanya	Kí èdè wa má baà parun, gbogbo ọmọ Yorùbá nílé lóko ló níṣẹ́ láti ṣe – Dókítà Ọládélé Olúsànyà
Gbajugbaja onkọwe, agbaṣaga, agbede-larugẹ ni Dokita Ọladele Olusanya.	Gbajúgbajà òǹkọ̀wé, agbáṣàga, agbédè-lárugẹ ni Dókítà Ọládélé Olúsànyà.
Oniṣegun oyinbo ni, ilu Dallas ni Texas lAmẹrika to fi ṣebugbe naa lo ti n ṣiṣẹ iṣegun oyinbo rẹ.	Oníṣègùn òyìnbó ni, ìlú Dallas ní Texas l’Ámẹ́ríkà tó fi ṣebùgbé náà ló ti ń ṣiṣẹ́ ìṣègùn òyìnbó rẹ̀.
O ti kọ oriṣii iwe nipa itan Yoruba.	Ó ti kọ oríṣìí ìwé nípa ìtàn Yorùbá.
Laipẹ yii lo ba Aṣejere sọrọ nipa iṣẹ rẹ ati bo ṣe n ko iṣẹ iṣegun oyinbo pọ mọ imọ aṣa ati iṣe Yoruba.	Láìpẹ́ yìí ló bá Àṣejèrè sọ̀rọ̀ nípa iṣẹ́ rẹ̀ àti bó ṣe ń kó iṣẹ́ ìṣègùn òyìnbó pọ̀ mọ́ ìmọ̀ àṣà àti iṣé Yorùbá.
Ohun ti wọn ba SAM AKINROLE sọ lati ilẹ Amẹrika ree.	Ohun tí wọ́n bá SAM AKÍNRÓLÉ sọ láti ilẹ̀ Amẹ́ríkà rèé.
Aṣejere: Ẹ jẹ ka mọ nipa iṣẹ yin ati ohun to sun oniṣegun oyinbo de idi aṣa ati iṣe?	Àṣejèrè: Ẹ jẹ́ ká mọ̀ nípa iṣẹ́ yín àti ohun tó sún oníṣègùn òyìnbó dé ìdí àṣà àti iṣé?
Dokita Ọladele: Oriṣii iwe la ti kọ, a kowe nipa itan ati aṣa Yoruba, oriṣii mẹta, a kọ nipa arosọ iṣẹdalẹ Yoruba latọdọ Oduduwa, bẹẹ la tun kọ ni pe bi Ilọrin ṣe ṣubu lasiko Afọnja.	Dókítà Ọládélé: Oríṣìí ìwé la ti kọ, a kòwé nípa ìtàn àti àṣà Yorùbá, oríṣìí mẹ́ta, a kọ nípa àròsọ ìṣẹ̀dálẹ̀ Yorùbá látọ̀dọ̀ Odùduwà, bẹ́ẹ̀ la tún kọ́ ni pé bí Ìlọrin ṣe ṣubú lásìkò Àfọ̀njá.
A tun ṣe ọkan naa to sọrọ nipa arọso iṣẹdalẹ awọn ọmọ Yoruba lati asiko Oduduwa titi to fi kan iṣubu Ilọrin lasiko Afọnja, ati bi wọn ṣe le awọn eeyan wa kuro lawọn agbegbe ti wọn wa, lasiko iṣubu ijọba Ọyọ lọdun 1836.	A tún ṣe ọ̀kan náà tó sọ̀rọ̀ nípa àrọ̀so ìṣẹ̀dálẹ̀ àwọn ọmọ Yorùbá láti àsìkò Odùduwà títí tó fi kan ìṣubú Ìlọrin lásìkò Àfọ̀njá, àti bí wọ́n ṣe lé àwọn èèyàn wa kúrò láwọn agbègbè tí wọ́n wà, lásìkò ìṣubú ìjọba Ọ̀yọ́ lọ́dún 1836.
Iwe keji to sọ nipa awọn iṣẹlẹ to waye ni nnkan bii igba ọdun o le sẹyin, lasiko awọn jagunjagun bii Oluyọle, Ogunmọla, Kurunmi, ati Ogedengbe, awọn nnkan to wa ninu iwe naa niyẹn.	Ìwé kejì tó sọ nípa àwọn ìṣẹ̀lẹ̀ tó wáyé ní nǹkan bíi igba ọdún ó lé sẹ́yìn, lásìkò àwọn jagunjagun bíi Olúyọ̀lé, Ògúnmọ́lá, Kúrunmí, àti Ògèdèǹgbé, àwọn nǹkan tó wà nínú ìwe náá nìyẹn.
Lara awọn nnkan tiwe yii tun sọ nipa rẹ ni bi Eko ṣe di agbegbe ilẹ gẹẹsi lọdun 1861.	Lára àwọn nǹkan tíwè yìí tún sọ nípa rẹ̀ ni bí Èkó ṣe di agbègbè ilẹ̀ gẹ̀ẹ́sì lọ́dún 1861.
Bakan naa la tun ṣewe kan nipa itan Herbert Macaulay, Candido Da Rocha, Ọmọwe Abubakara Ọlọrunnimbẹ, to jẹ alakooso akọkọ fun Eko, Ọbafẹmi Awolọwọ, Tai Ṣolarin, Israel Ransome Kuti, atawọn to ṣe laamilaaka ninu iṣẹ amuludun bii Bobby Benson, Roy Chicago, Fẹla ati Susanne Wenger ti gbogbo eeyan mọ si Adunni Oloriṣa.	Bákan náà la tún ṣèwé kan nípa ìtan Herbert Macaulay, Candido Da Rocha, Ọ̀mọ̀wé Àbúbákàrà Ọlọ́runnímbẹ, tó jẹ́ alákòóso àkọ́kọ́ fún Èkó, Ọbáfẹ́mi Awólọ́wọ̀, Táí Ṣólàrín, Israel Ransome Kútì, àtàwọn tó ṣe lààmìlaaka nínú iṣẹ́ amúlúdùn bíi Bobby Benson, Roy Chicago, Fẹlá àti Susanne Wenger tí gbogbo èèyàn mọ̀ sí Àdùnní Olórìṣà.
Latigba ti mo ti wa ni kekere ni mo ti nifẹẹ si aṣa, iṣe ati litireṣọ pẹlu awọn nnkan to rọ mọ itan Yoruba.	Látìgbà tí mo ti wà ní kékeré ni mo ti nífẹ̀ẹ́ sí àṣà, ìṣe àti lítíréṣọ́ pẹ̀lú àwọn nǹkan tó rọ̀ ḿọ ìtàn Yorùbá.
Bakan naa ni Ọlọrun tun fun mi ni ẹbun ati ya aworan pẹlu owo, bẹẹ ni mo tun le kọ daadaa.	Bákan náà ni Ọlọ́run tún fún mi ní ẹ̀bùn àti ya àwòrán pẹ̀lú owó, bẹ́ẹ̀ ni mo tún le kọ dáadáa.
Iya agba mi lo tubọ jẹ ki n nifẹẹ si awọn itan awọn baba nla wa nilẹ Yoruba, Ẹfunyẹmi lorukọ wọn, wọn jẹ ọmọbinrin gbajumọ ti wọn n pe ni Ṣolesi niluu Ikẹnnẹ, Ẹfunyẹmi tun jẹ ọmọde jagunjagun lasiko ogun Ipẹru, oun lo pada waa di oloye nla ni Rẹmọ.	Ìyá àgbà mi ló túbọ̀ jẹ́ kí n nífẹ̀ẹ́ sí àwọn ìtàn aẁọn bàbá ńlá wa nílẹ̀ Yorùbá, Ẹfúnyẹmí lorúkọ wọn, wọ́n jẹ́ ọmọbìnrin gbajúmọ̀ tí wọ́n ń pè ní Ṣólèsì nílùú Ìkẹ́nnẹ́, Ẹfúnyẹmí tún jẹ́ ọmọdé jagunjagun lásìkò ogun Ìpẹ́ru, òun ló padà wáá di olóyè ńlá ní Rẹ́mọ.
Aṣejere: Awọn asiko wo lẹ maa n raye ati bojuto iṣẹ iṣegun oyinbo, pẹlu awọn iwe ti ẹ n kọ yii?	Àṣejèrè: Àwọn àsìkò wo lẹ máa ń ráyè àti bójútó iṣẹ́ ìṣègùn òyìnbó, pẹ̀lú àwọn ìwé tí ẹ ń kọ yìí?
Dokita Ọladele: Oniṣegun oyinbo ni mi, ko fi bẹẹ si akoko fun ẹni to ba n ṣeru iṣẹ bẹẹ paapaa nibi ti mo wa ni agbegbe Dallas niluu Texas nilẹ Amerika.	Dókítà Ọládélé: Oníṣègùn òyìnbó ni mí, kò fi bẹ́ẹ̀ sí àkókò fún ẹni tó bá ń ṣerú iṣẹ́ bẹ́ẹ̀ pàápàá níbi tí mo wà nì agbègbè Dallas nílùú Texas nílẹ̀ Améríkà.
Nitori ifẹ ti mo ni si aṣa ati ede ati iṣe ilẹ Yoruba lo mu ki n maa ṣe gbogbo nnkan ti mo n ṣe yii, akoko ko si fun mi loootọ.	Nítorí ìfẹ́ tí mo ní sí àṣà àti èdè àti iṣé ilẹ̀ Yorùbá ló mú kí n máa ṣe gbogbo nǹkan tí mo ń ṣe yìí, àkókò kò sí fún mi lóòótọ́.
Mo tun dupẹ fun iranlọwọ ati ifọwọsowọpọ ti iyawo mi, n fun mi, oun lo maa n ran mi lọwọ lati ṣe ọpọ awọn iṣẹ ile ati nibi iṣẹ paapaa.	Mo tún dúpẹ́ fún ìrànlọ́wọ́ àti ìfọwọ́sowọ́pọ̀ tí ìyàwó mi, ń fún mi, òun ló maa ń ràn mí lọ́wọ́ láti ṣe ọ̀pọ̀ àwọn iṣẹ́ ilé àti níbi iṣẹ́ pàápàá.
Aṣejere: Lati kekere lẹ ti n kọ ede Yoruba, ki ẹ tilẹ too bẹrẹ ileewe akọbẹrẹ, njẹ awọn ọmọ Yoruba to wa nilẹ okeere n gba awọn ọmọ wọn laye ati sọ ede abinibi, ki lo si fa eyi, ki tun lọna abayọ?	Àṣejèrè: Láti kékeré lẹ ti ń kọ́ èdè Yorùbá, kí ẹ tilẹ̀ tóó bẹ̀rẹ̀ iléewé àkọ́bẹ̀rẹ̀, ǹjẹ́ àwọn ọmọ Yorùbá tó wà nílẹ̀ òkèèrè ń gba àwọn ọmọ wọn láyè àti sọ èdè abínibí, kí ló sì fa èyí, kí tún lọ̀nà àbáyọ?
Dokita Ọladele: Mo lanfaani ati mọ bi a ti n kọ ede Yoruba lati kekere, ki n too wọ ileewe akọbẹrẹ.	Dókítà Ọládé́lé: Mo láǹfààní àti mọ bí a ti ń kọ́ èdè Yorùbá láti kékeré, kí n tóó wọ iléèwé àkọ́bẹ̀rẹ̀.
Ki n too di ọdun mẹsan an, mo ti ka gbogbo iwe D.O.Fagunwa, awọn iwe bii Ogboju Ọdẹ ninu Igbo Irunmọlẹ ati Igbo Olodumare.	Kí n tóó di ọdún mẹ́sàn án, mo ti ka gbogbo ìwé D.O.Fágúnwà, àwọn ìwé bíi Ògbójú Ọdẹ nínú Igbó Irúnmọlẹ̀ àti Igbó Olódùmarè.
Mo ti n ka bibeli, ki n too kọ bi a ti n kọ gẹẹsi ni mo ti n kọ ede Yoruba, ṣugbọn gẹgẹ bi ẹyin naa ti sọ, ko ri bẹẹ fawọn ọmọ wa mọ, atawọn to ṣẹṣẹ n dide bayii, paapaa awọn taa bi sẹyin odi.	Mo ti ń ka bíbélì, kí n tóó kọ́ bí a ti ń kọ gẹ̀ẹ́sì ni mo ti ń kọ èdè Yorùbá, ṣùgbọ́n gẹ́gẹ́ bí ẹ̀yin náà ti sọ, kò rí bẹ́ẹ̀ fáwọn ọmọ wa mọ́, àtàwọn tó ṣẹ̀ṣẹ̀ ń dìde báyìí, pàápàá àwọn táa bí sẹ́yìn odi.
Ohun to si faa ju ni pe awọn obi ko raye fawọn ọmọ wọn mọ, wọn o le kọ wọn lede abinibi wọn mọ, ẹẹkeji ni pe awọn ileewe gan an ko fi bẹẹ faye gba kikọ ede Yoruba, o da bii pe ipinlẹ Eko nikan ni wọn ti faye gba a.	Ohun tó sì fàá jù ni pé àwọn òbí kò ráyè fáwọn ọmọ wọn mọ́, wọn ò le kọ́ wọn lédè abínibí wọn mọ́, ẹ̀ẹ̀kejì ni pé àwọn iléèwé gan an kò fi bẹ́ẹ̀ fàyè gba kíkọ́ èdè Yorùbá, ó dà bìi pé ìpìnlẹ̀ Èkó nìkan ni wọ́n ti fàyè gbà á.
Ohun taa le ṣe ni pe kawọn obi tubọ maa ba awọn ọmọ wọn sọ ede naa daadaa ninu ile, ki awọn ileewe wa nilẹ Yoruba ṣe e ni dandan lati maa kọ awọn ọmọ wa lẹkọọ ede Yoruba lati iwe kinni de iwe kẹrin.	Ohun táa lè ṣe ni pé káwọn òbí túbọ̀ máa bá àwọn ọmọ wọn sọ èdè náà daadaa nínú ilé, kí àwọn iléèwé wa nílẹ̀ Yorùbá ṣe é ní dandan láti máa kọ́ àwọn ọmọ wa lẹ́kọ̀ọ́ èdè Yorùbá láti ìwé kinní dé ìwé kẹrin.
Ikẹta ni pe; ki awọn eeyan bii temi taa wa niluu oyinbo gbiyanju, ka wa ọna ti a le gba maa kọ awọn eeyan lẹkọọ ede Yoruba, iyẹn awọn ti wọn ko mọ ọn, ti wọn ko si kọ ọ nileewe wọn, ati awọn ti obi wọn ko le kọ awọn ọmọ wọn.	Ìkẹta ni pé; kí àwọn èèyàn bíi tèmi táa wà nílùú òyìnbó gbìyànjú, ká wá ọ̀nà tí a lè gbà máa kọ́ àwọn èèyàn lẹ́kọ̀ọ́ èdè Yorùbá, ìyẹn àwọn tí wọn kò mọ̀ ọ́n, tí wọn kò sì kọ́ ọ níléèwé wọn, àti àwọn tí òbí wọn kò lè kọ́ àwọn ọmọ wọn.
Fun apẹẹrẹ, emi atawọn ọrẹ mi kan ti bẹrẹ ajọ aladaani kan niluu Dallas taa pe ni Yoruba Cultural Center Dallas Inc.	Fún àpẹẹrẹ, èmi àtàwọn ọ̀rẹ́ mi kan ti bẹ̀rẹ̀ àjọ aládàáni kan nílùú Dallas táa pè ní Yorùbá Cultural Center Dallas Inc.
Lara awọn nnkan taa n ṣe nibẹ nileewe ẹkọ ede Yoruba.	Lára àwọn nǹkan táa ń ṣe níbẹ̀ níléèwé ẹ̀kọ́ èdè Yorùbá.
A wa lori ẹrọ ayelujara www.yorubacenter.org ibẹ lawọn eeyan ti lanfaani ati forukọsilẹ pẹlu wa lati darapọ mọ wọn nileewe naa.	A wà lórí ẹ̀rọ ayélujára www.yorubacenter.org ibẹ̀ làwọn èèyàn ti láǹfààní àti forúkọsílẹ̀ pẹ̀lú wa láti darapọ̀ mọ́ wọn níléèwé náà.
Aṣejere: Wahala ẹlẹyamẹya to wọpọ niluu oyinbo, ki lẹ le sọ nipa rẹ?	Àṣejèrè: Wàhálà ẹlẹ́yàmẹ̀yà tó wọ́pọ̀ nílùú òyìnbó, kí lẹ lè sọ nípa rẹ̀?
Dokita Ọladele: Ilẹ Amẹrika ni mo n gbe, ibẹ naa ni mo ti n ṣiṣẹ, ẹlẹyamẹya gbilẹ nibẹ gan an, koda wọn kii fẹẹ foju ri awọn eeyan dudu, ko ṣẹṣẹ bẹrẹ, o ti wa tipẹ lati bii ọdun 1776.	Dókítà Ọládélé: Ilẹ̀ Amẹ́ríkà ni mo ń gbé, ibẹ̀ náà ni mo ti ń ṣiṣẹ́, ẹlẹ́yàmẹ̀yà gbilẹ́ níbẹ̀ gan an, kódà wọn kìí fẹ́ẹ́ fojú rí àwọn èèyàn dúdú, kò ṣẹ̀ṣẹ̀ bẹ̀rẹ̀, ó ti wà tipẹ́ láti bíi ọdún 1776.
Ohun ti mo le sọ ni pe gbogbo wa naa la maa ṣiṣẹ, ka pawọpọ pẹlu awọn ajọ to n wa oriire ati itura awọn eeyan dudu atawọn to ku diẹ kaato fun paapaa ẹgbẹ ti wọn n pe ni Black Lives Matter movement ati NAACP.	Ohun tí mo lè sọ ni pé gbogbo wa náà la máa ṣiṣẹ́, ká pawọ́pọ̀ pẹ̀lú àwọn àjọ tó ń wá oríire àti ìtura àwọn èèyàn dúdú àtàwọn tó kù díẹ̀ káàtó fún pàápàá ẹgbẹ́ tí wọ́n ń pè ní Black Lives Matter movement àti NAACP.
Aṣejere: Njẹ a tiẹ le sọ pe a n gbe aṣa ilẹ wa laruge bo ti tọ, ati bo ti yẹ, awọn araalu oyinbo, owo ni wọn maa n fi aṣa wọn pa, njẹ a tiẹ n ronu iru nnkan bẹẹ lọdọ wa?	Àṣejèrè: Ǹjẹ́ a tiẹ̀ le sọ pé a ń gbé àṣà ilẹ̀ wa láruge bó ti tọ́, àti bó ti yẹ, àwọn aráàlú òyìnbó, owó ni wọ́n máa ń fi àṣà wọn pa, ǹjẹ́ a tiẹ̀ ń ronú irú nǹkan bẹ́ẹ̀ lọ́dọ̀ wa?
Dokita Ọladele: Awa Yoruba naa niṣẹ pupọ lati ṣe ju bi a ṣe n ṣe yii lọ.	Dókítà Ọládélé: Àwa Yorùbá náà níṣẹ́ púpọ̀ láti ṣe ju bí a ṣe ń ṣe yìí lọ.
A nilati maa wọ aṣọ ilẹ wa, paapaa nigba taa ba rinrinajo lọ silẹ okeere.	A níláti máa wọ aṣọ ilẹ̀ wa, pàápàá nígbà táa bá rìnrìnàjò lọ sílẹ̀ òkèèrè.
A gbọdọ maa sọ ede wa, paapaa ninu ile, ka si maa ṣeranwọ fawọn to n gbe aṣa ati ede wa bii Yoruba Cultural Center larugẹ lagbegbe wa ati nilẹ okeere.	A gbọ́dọ̀ máa sọ èdè wa, pààpàá nínú ilé, ká sì máa ṣèrànwọ́ fáwọn tó ń gbé àṣà àti èdè wa bíi Yorùbá Cultural Center lárugẹ lágbègbè wa àti nílẹ̀ òkèèrè.
A o le maa reti ijọba ipinlẹ ati apapọ lati maa ṣeyi fun wa.	A ò le máa retí ìjọba ìpínlẹ̀ àti àpapọ̀ láti máa ṣèyí fún wa.
A gbọdọ ri laaarin ẹnikọọkan wa atawọn ileeṣẹ adani ti yoo maa da nnkan to ni i ṣe pẹlu aṣa ati ede Yoruba silẹ, ki wọn maa lọwọ sohun to ni i ṣe pẹlu ijo, orin, atawọn ẹgbẹ oṣere tiata silẹ, bii eyi ti Duro Ladipọ atawọn yooku rẹ ṣe ni awọn nnkan bii ọgọta ọdun sẹyin.	A gbọ́dọ̀ ri láààrin ẹnìkọ̀ọ̀kan wa àtàwọn iléeṣẹ́ àdáni tí yóò máa dá nǹkan tó ní í ṣe pẹ̀lú àṣà àti èdè Yorùbá sílẹ̀, kí wọ́n máa lọ́wọ́ sóhun tó ní í ṣe pẹ̀lú ijó, orin, àtàwọn ẹgbẹ́ òṣèré tíátà sílẹ̀, bíi èyí tí Dúró Ládipọ̀ àtàwọn yòókù rẹ̀ ṣe ni àwọn nǹkan bíi ọgọ́ta ọdún sẹ́yìn.
Awọn nnkan to le ṣafihan aṣa ati ede wa saraye niyẹn o.	Àwọn nǹkan tó le ṣàfihàn àṣà àti èdè wa sáráyé nìyẹn o.
Aṣejere: Ẹru n ba awọn agba ilẹ Yoruba pe, o ṣee ṣe ki ede naa ku, ki lawọn nnkan ti ẹ n ṣe lati ma jẹẹ ko ri bẹẹ?	Àṣejèrè: Ẹ̀rù ń ba àwọn àgbà ilẹ̀ Yorùbá pé, ó ṣeé ṣe kí èdè náà kú, kí làwọn nǹkan tí ẹ ń ṣe láti má jẹ̀ẹ́ kó rí bẹ́ẹ̀?
Dokita Ọladele: Ohun ti ọkan ninu awọn iwe ti mo kọ da le lori niyẹn.	Dókítà Ọládélé: Ohun tí ọ̀kan nínú àwọn ìwé tí mo kọ̀ dá lé lórí nìyẹn.
Ka le gbe dide; aṣa ati ede wa, kawọn eeyan le mọ nipa ẹ, ki wọn si nifẹẹ si itan ilẹ wa.	Ká lè gbé dìde; àṣà àti èdè wa, káwọn èèyàn le mọ̀ nípa ẹ̀, kí wọ́n sì nifẹ̀ẹ́ sí ìtàn ilẹ̀ wa.
Bi awọn onkọtan Yoruba bii temi ba ṣi wa laye, ti wọn n kọ itan Yoruba ati ede oyinbo, ede abinibi wa ko ni i parun lae!.	Bí àwọn òǹkọ̀tàn Yorùbá bíi tèmi bá ṣì wà láyé, tí wọ́n ń kọ ìtàn Yorùbá àti èdè òyìnbó, èdè abínibí wa kò ní í parun láé!.
AWORAN: Baalu agberapa to jabọ lEkoo	ÀWÒRÁN: Bàálù agbérapá tó jábọ́ l’Ékòó
Irọrun de fawọn to n ralẹ lEkoo, ori intanẹẹti niṣẹ wọn wa bayii	Ìrọ̀rùn dé fáwọn tó ń ralẹ̀ l’Ékòó, orí íntánẹ́ẹ̀tì niṣẹ́ wọ́n wà báyìí
Sam Akinrole Ko too di opin oṣu kẹta ọdun to n bọ yii, gbogbo ohun to ba ni i ṣe pẹlu ile rira nipinlẹ Eko, ori ẹrọ ayelujara lawọn araalu yoo ti lanfaani ati maa ṣe ohun ti wọn ba fẹẹ ṣe pẹlu ijọba.	Sam Akínrólé Kó tóó di òpin oṣù kẹta ọdún tó ń bọ̀ yìí, gbogbo ohun tó bá ní í ṣe pẹ̀lú ilé rírà nípínlẹ̀ Èkó, orí ẹ̀rọ ayélujára làwọn aráàlú yóò ti lánfààní àti máa ṣe ohun tí wọ́n bá fẹ́ẹ́ ṣe pẹ̀lú ìjọba.
Gomina Babajide Sanwo-Olu lo sọrọ yii di mimọ nibi ipade awọn alẹnulọrọ nidii iṣẹ ọrọ ile gbigbe ati ile rira niipinlẹ Eko, eyi ti ileeṣẹ to n ṣakoso eto naa, taa mọ si Lagos State Real Estate Regulatory Authority (LASRERA) ṣagbatẹru rẹ.	Gómìnà Babájídé Sanwó-Olú ló sọ̀rọ̀ yìí di mímọ̀ níbi ìpàdé àwọn alẹ́nulọ́rọ̀ nídìí iṣẹ́ ọ̀rọ̀ ilé gbígbé àti ilé rírà níìpínlẹ̀ Èkó, èyí tí iléeṣẹ́ tó ń ṣàkóso ètò náà, táa mọ̀ sí Lagos State Real Estate Regulatory Authority (LASRERA) ṣagbátẹrù rẹ̀.
Eto naa, akọkọ iru rẹ to waye lonii Ọjọru, Wẹsde, lEkoo, ni gomina sọ pe lati mu ki akitiyan awọn to fẹẹ gba iwe aṣẹ ile le tete ya, nijọba oun ṣe fẹẹ bẹrẹ eto naa.	Ètò náà, àkọ́kọ́ irú rẹ̀ tó wáyé lónìí Ọjọ́rú, Wẹsde, l’Ékòó, ni gómìnà sọ pé láti mú kí akitiyan àwọn tó fẹ́ẹ́ gba ìwé àṣẹ ilé le tètè yá, nìjọba òun ṣe fẹ́ẹ́ bẹ̀rẹ̀ ètò náà.
O ni, eto tuntun naa yoo tubọ mu ki rira ile ya, bẹẹ lo si maa mu kiṣẹ rọrun lati ṣe fawọn to n fiṣẹ abanirale ṣe niipinlẹ naa.	Ó ńi, ètò tuntun náà yóò túbọ̀ mú kí ríra ilé yá, bẹ́ẹ̀ ló sì máa mú kíṣẹ́ rọrùn láti ṣe fáwọn tó ń fiṣẹ́ abániralé ṣe níìpínlẹ̀ náà.
O ni; ileeṣẹ to n ṣakoso ọrọ ilẹ niipinlẹ Eko ti mura tan lati bẹrẹ eto naa, nitori pe gbogbo ohun eelo, ati irinṣẹ ti wọn nilo ni wọn ti yanju pata, iwọnba nnkan lo ku ki wọn yanju, ti eto naa fi maa bẹrẹ lọdun to n bọ.	Ó ní; iléeṣẹ́ tó ń ṣàkóso ọ̀rọ̀ ilẹ́ níìpínlẹ̀ Èkó tí múra tán láti bẹ̀rẹ̀ ètò náà, nítorí pé gbogbo ohun èèlò, àti irinṣẹ́ tí wọ́n nílò ni wọ́n ti yanju pátá, ìwọ̀nba nǹkan ló kù kí wọ́n yanjù, tí ètò náà fi máa bẹ̀rẹ̀ lọ́dún tó ń bọ̀.
Bi eto naa ba ti bẹrẹ, ko ṣẹṣẹ digba tawọn to fẹẹ gba iwe aṣẹ ile ba ṣẹṣẹ lati maa ko iwe bọ ni Alausa, ki wọn too gba iwe aṣẹ wọn.	“Bí ètò náà bá ti bẹ̀rẹ̀, kò ṣẹ̀ṣẹ̀ dìgbà táwọn tó fẹ́ẹ́ gba ìwé àṣẹ ilé bá ṣẹ̀ṣẹ̀ láti máa kó ìwé bọ̀ ní Aláùsá, kí wọ́n tóó gba ìwé àṣẹ wọn.
Ori ẹrọ ayelujara yii ni gbogbo gbigba awọn iwe ti wọn nilo ti maa waye, lati inu ọfiisi tabi yara wọn.	Orí ẹ̀rọ ayélujára yìí ni gbogbo gbígba àwọn ìwé tí wọ́n nílò ti máa wáyé, láti inú ọ́fíìsì tàbí yàrá wọn.
 Sanwo-Olu lo sọrọ bẹẹ.	” Sanwó-Olú ló sọ̀rọ̀ bẹ́ẹ̀.
Bakan naa lo si rọ awọn ti wọn ba fẹẹ gba iwe ase ijoba, ki won dekun ati maa wa ona abuja si gbigba iwe ase ijoba.	Bákan náà ló sì rọ àwọn tí wọ́n bá fẹ́ẹ́ gba ìwé àse ìjoba, kí wón dékun àti máa wá ònà àbùjá sí gbígba ìwé àse ìjoba.
O ni, akoba nla lona abuja ti won n wa yii maa mu ba won, nitori won n kanju.	Ó ní, àkóbá ńlá lònà àbùjá tí wón ń wá yìí máa mú bá won, nítorí wón ń kánjú.
Olugbaninimọran fun gomina lori ọrọ ile gbigbe, Arabinrin Tokẹ Benson-Awoyinka, sọ nibi ipade naa pe, ileeṣẹ oun ṣeto naa lati ko awọn alẹnulọrọ nidii iṣẹ abaniralẹ, ati abanikọle pẹlu awọn ileeṣẹ ijọba ti wọn n ṣe okoowo pẹlu, lati mu awọn okun idiwọ nidii iṣẹ naa kuro.	Olùgbaninímọ̀ràn fún gómìnà lórí ọ̀rọ̀ ilé gbígbé, Arábìnrin Tókẹ́ Benson-Awóyínká, sọ níbi ìpàdé náà pé, iléeṣẹ́ òun ṣètò náà láti kó àwọn alẹ́nulọ́rọ̀ nídìí iṣẹ́ abániralẹ́, àti abánikọ́lé pẹ̀lú àwọn iléeṣẹ́ ìjọba tí wọ́n ń ṣe okòòwò pẹ̀lú, lati mú àwọn okùn ìdíwọ́ nídìí iṣẹ́ náà kúrò.
Tokẹ Benson sọ pe, ohun tijọba tori ẹ gbe ileeṣẹ LASRERA silẹ niyi, lati di alaafo to wa lẹka naa ku.	Tókẹ́ Benson sọ pé, ohun tíjọba torí ẹ̀ gbé iléeṣẹ́ LASRERA sílẹ̀ nìyi, láti dí àlààfo tó wà lẹ́ka náà kù.
O tun ni ijọba gbe igbesẹ yii, nitori ipenija ti wọn n ni lẹka naa, nitori kanda to wa lẹka naa ti fẹẹ ba iṣẹ ọhun jẹ.	Ó tún ní ìjọba gbé ìgbésẹ̀ yìí, nítorí ìpèníjà tí wọ́n ń ní lẹ́ka náà, nítorí kàǹda tó wà lẹ́ka náà ti fẹ́ẹ́ ba iṣẹ́ ọ̀hún jẹ́.
Ko ṣai bẹbẹ fun ajọṣepọ awọn ileeṣẹ adani ati ijọba lati maa tẹ siwaju.	Kò ṣàì bẹ̀bẹ̀ fún àjọṣepọ̀ àwọn iléeṣẹ́ àdáni àti ìjọba láti máa tẹ̀ síwájú.
Awọn sọrọsọrọ ori rẹdio tawọn naa n ṣe bẹbẹ nilẹ Yoruba	Àwọn sọ̀rọ̀sọ̀rọ̀ orí rẹ́díò táwọn náà ń ṣe bẹbẹ nílẹ̀ Yorùbá
Loṣu to kọja la bẹrẹ igbelarugẹ awọn sọrọsọrọ to n ṣe bẹbẹ kaakiri ilẹ Yoruba lori rẹdio ati tẹlifiṣan.	Lóṣù tó kọjá la bẹ̀rẹ̀ ìgbélárugẹ àwọn sọ̀rọ̀sọ̀rọ̀ tó ń ṣe bẹbẹ káàkiri ilẹ̀ Yorùbá lórí rẹ́díò àti tẹlifíṣàn.
A tun n tẹ siwaju pẹlu diẹ ninu awọn agbohunsafẹfẹ to n ṣe iṣẹ akin lori afẹfẹ.	A tún ń tẹ̀ síwájú pẹ̀lú díẹ̀ nínú àwọn agbóhùnsáfẹ́fẹ́ tó ń ṣe iṣẹ́ akin lórí afẹ́fẹ́.
Awọn naa ree gẹgẹ bi NOJEEM ẸGẸ ti ṣe akọsilẹ rẹ	Àwọn náà rèé gẹ́gẹ́ bí NOJEEM ẸGẸ́ ti ṣe àkọsílẹ̀ rẹ̀
Motunrayọ Babatunde Serah: O jẹ ọmọbibi ilu Ogbomọṣọ niipinlẹ Ọyọ, o bẹrẹ ileewe akọbẹrẹ ni Ori Oke Baptist Primary School, lẹyin naa lo lọ sileewe girama Anglican Grammar School, lOgbomọṣọ.	Motúnráyọ̀ Babátúndé Serah: Ó jẹ́ ọmọbíbí ìlú Ògbómọ̀ṣọ́ níìpínlẹ̀ Ọ̀yọ́, ó bẹ̀rẹ̀ iléèwé àkọ́bẹ̀rẹ̀ ní Orí Òkè Baptist Primary School, lẹ́yìn náà ló lọ síléèwé girama Anglican Grammar School, l’Ógbómọ̀ṣọ́.
O lọ si Poli Ire, ibẹ lo ti kawe gboye ninu iṣẹ iroyin.	Ó lọ sí Polí Ìré, ibẹ́ ló ti kàwé gboyè nínú iṣẹ́ ìròyìn.
Awọn ileeṣẹ to ṣiṣẹ pẹlu ni Parrot 101.1FM, Ajilete 92.1FM, lOgboomọṣọ.	Àwọn iléeṣẹ́ tó ṣiṣẹ́ pẹ̀lú ni Parrot 101.1FM, Ajílété 92.1FM, l’Ógbòómọ̀ṣọ́.
Bakan naa lo tun maa n ṣiṣẹ aṣaralooge, orukọ baale rẹ ni Ọgbọni Babatunde bẹẹ lo si bimọ.	Bákan náà ló tún máa ń ṣiṣẹ́ aṣaralóóge, orúkọ baálé rẹ̀ ni Ọ̀gbọ́ni Babátúndé bẹ́ẹ̀ ló sì bímọ.
Okunọla Rẹmi Lizzy ọmọ Ebiwọnjumi: Adugbo Ayadi nijọba ibilẹ Ode Irele nipinlẹ Ondo lo ti ṣẹ wa, ṣugbọn ọmọ ilu Ado Ekiti ni iya rẹ, o ti le logoji ọdun, ṣugbọn ko tii pe ọdun marundinlaadọta.	Okùnọlá Rẹ̀mí Lizzy ọmọ Èbìwọ́njùmí: Àdúgbò Àyádì níjọba ìbílẹ̀ Odè Ìrelé nípínlẹ̀ Òǹdó ló ti ṣẹ̀ wá, ṣùgbọ́n ọmọ ìlú Adó Èkìtì ni ìyá rẹ̀, ó ti lé lógójì ọdún, ṣùgbọ́n kò tíì pé ọdún márùndínláàdọ́ta.
O fẹran lati maa ṣafihan awọn amuyan ẹbun ti Ọlọrun fi jinki rẹ.	Ó fẹ́ràn láti máa ṣàfihàn àwọn àmúyan ẹ̀bùn tí Ọlọ́run fi jíǹkí rẹ̀.
Bẹẹ lo si tun maa n ṣe alaga ijokoo, ati olorin.	Bẹ́ẹ̀ ló sì tún máa ń ṣe alága ìjókòó, àti olórin.
Orukọ ẹgbẹ rẹ ni Alausa Special & Her Gods Anointed band.	Orúkọ ẹgbẹ́ rẹ̀ ni Aláùsá Special & Her God’s Anointed band.
O maa gbohunsafẹfẹ lede oyinbo, Yoruba, Ebira, Ikalẹ, Kabba, Ekiti bẹẹ naa lo si tun maa n sọ Hausa ati Ibo diẹdiẹ.	Ó máa gbóhùnsáfẹ́fẹ́ lédè òyìnbó, Yorùbá, Èbìrà, Ìkálẹ̀, Kàbbà, Èkìtì bẹ́ẹ̀ náà ló sì tún máa ń sọ Haúsá àti Íbò díẹ̀díẹ̀.
Lọwọ yii, o n ṣiṣẹ pẹlu ileeṣẹ igbohunsafẹfẹ ipinlẹ Ekiti, to ni rẹdio Ekiti FM 91.5 ati tẹlifiṣan EKTV.	Lọ́wọ́ yìí, ó ń ṣiṣẹ́ pẹ̀lú iléeṣẹ́ ìgbóhùnsáfẹ́fẹ́ ìpínlẹ̀ Èkìtì, tó ni rẹ́díò Èkìtì FM 91.5 àti tẹlifíṣàn EKTV.
Okiki Muyiwa Ajibọla Amọle: Jẹ ọmọ Ogbomọṣọ lỌyọọ, o  lọ sileewe alakọọbẹrẹ lOgboomọṣọ, girama lOgboomọṣọ, ati Poli Ire.	Òkìkí Múyìwá Ajíbọ́lá Àmọ̀lé: Jẹ́ ọmọ Ògbómọ̀ṣọ́ l’Ọ́yọ̀ọ,́ ó  lọ síléèwé alákọ̀ọ́bẹ̀rẹ̀ l’Ógbòómọ̀ṣọ́, girama l’Ógbòómọ̀ṣọ́, àti Polí Ìré.
O ti kọkọ ṣiṣẹ kaakiri ko too di pe o darapọ mọ iṣẹ oṣelu lẹyin Ọtunba Adebayọ Alao to yan an sipo oṣelu.	Ó ti kọ́kọ́ ṣiṣẹ́ káàkiri kó tóó di pé ó darapọ̀ mọ́ iṣẹ́ òṣèlú lẹ́yìn Ọ̀túnba Adébáyọ̀ Àlàó tó yàn án sípò òṣèlú.
Lara awọn rẹdio to ti ṣiṣẹ ni Ajilete 92.1fm, Harmony 103.5 FM, Adaba 88.9fm, Mainland 98.0 FM, Lagelu 96.3 FM ati Eki 100.9 FM.	Lára àwọn rẹ́díò tó ti ṣiṣẹ́ ni Ajílété 92.1fm, Harmony 103.5 FM, Àdàbà 88.9fm, Mainland 98.0 FM, Lágelú 96.3 FM àti Èkì 100.9 FM.
Amọsa Ṣọla Seriki Dauda: Oun ni gbogbo eeyan n pe ni Ọmọ Iya Ologi.	Àmọ́sá Ṣọlá Séríkí Dáúdà: Òun ni gbogbo èèyàn ń pè ní Ọmọ Ìyá Ológì.
Wọn bi i sile Abubakar Amosa Seriki nIlọrin.	Wọ́n bí i sílé Abubakar Àmòsá Séríkí n’Ílọrin.
O lọ sileewe nibẹ naa, ko too di pe o lọọ kọṣẹ keu.	Ó lọ síléèwé níbẹ̀ náà, kó tóó di pé ó lọọ kọ́ṣẹ́ kéú.
Ohun to gbe e pade Ọgbẹni Wasiu Ọlawumi Fijabi ti wọn n pe ni Fijaborn niyẹn.	Ohun tó gbé e pàdé Ọ̀gbẹ́ni Was̀íù Ọláwùmí Fìjàbí tí wọ́n ń pè ní Fìjàborn nìyẹn.
Oun naa lo si kọ ọ niṣẹ.	Òun náà ló sì kọ́ ọ níṣẹ́.
Oriṣii awọn eto lo ti ṣe lori rẹdio, ti ko ṣe e maa tọka si, paapaa lori Rẹdio Kwara FM band Midland FM 99.	Oríṣìí àwọn ètò ló ti ṣe lórí rẹ́díò, tí kò ṣe é máá tọ́ka sí, pàápàá lórí Rẹ́dío ̀Kwárà FM band Midland FM 99.
Oluṣọla Ọlaṣupọ: Oun lawọn eeyan mọ si Mr.COMMENTATOR, ọmọ bibi ilu Masifa, nijọba Ejigbo nipinlẹ Ọṣun ni.	Olúṣọlá Ọláṣùpọ̀: Òun làwọn èèyàn mọ̀ sí Mr.COMMENTATOR, ọmọ bíbí ìlú Másífà, níjọba Èjìgbò nípínlẹ̀ Ọ̀ṣun ni.
Oṣiṣẹ ni nileeṣẹ rẹdio New Cruise 92.7FM nIkẹrẹ Ekiti.	Óṣiṣẹ́ ní níléeṣẹ́ rẹ́díò New Cruise 92.7FM n’Íkẹ̀rẹ́ Èkìtì.
Bẹẹ lo si tun maa n ṣeto loriṣii bii gbera, lalalẹ fraide, ariya rẹpẹtẹ ati bẹẹ bẹẹ lọ.	Bẹ́ẹ̀ ló sì tún máa ń ṣètò lóríṣìí bíi gbéra, lálalẹ́ fraide, àríyá rẹpẹtẹ àti bẹ́ẹ̀ bẹ́ẹ̀ lọ.
Ọdun 2013 lo bẹrẹ iṣẹ sọrọsọrọ pẹlu ara ọtọ, bẹẹ lo tun ṣiṣẹ ni OSBC 104.5 FM Oṣogbo, Ray Power 95.1, ati Voice 89.9 FM Ado Ekiti.	Ọdún 2013 ló bẹ̀rẹ̀ iṣẹ́ sọ̀rọ̀sọ̀rọ̀ pẹ̀lú àrà ọ̀tọ̀, bẹ́ẹ̀ ló tún ṣiṣẹ́ ní OSBC 104.5 FM Òṣogbo, Ray Power 95.1, ati Voice 89.9 FM Ado Èkìtì.
Lara awọn ọga rẹ ni Adewumi Adeṣina, Adekunle Abọlade, Akintunde Oyelade ati bẹẹ bẹẹ lọ.	Lára àwọn ọ̀gá rẹ̀ ni Adéwùmí Adéṣínà, Adékúnlé Abọ́ládé, Akíntúndé Oyèlàdé àti bẹ́ẹ̀ bẹ́ẹ̀ lọ.
Wasilat Moyọsọla Hassan: Orukọ rẹ ni Wasilat Moyọsọla Hassan, ọmọ Ogbomọṣọ ni, o lọ si Poli, o tun lọ si Yunifasiti, imọ nipa iṣiro owo, Accounting, lo ka, sise lori rẹdio ni Kutonu, o ṣiṣẹ ni Redio Continental, ati Television Continental naa, ko too loo da ileese tiẹ naa sile, Oun lo n seto Loyin Ladun Extra, ti won n ṣe ni Bond FM, o ti le lọdun mẹwaa bayii.	Wasilat Moyọ̀sọ́la Hassan: Orúkọ rẹ̀ ni Wasilat Moyọ̀sọ́la Hassan, ọmọ Ògbómọ̀ṣọ́ ni, ó lọ sí Polí, ó tún lọ sí Yunifásítì, ìmọ̀ nípa ìṣirò owó, Accounting, ló kà, sisé lórí rẹ́díò ní Kútonu, ó ṣiṣẹ́ ní Rédíò Continental, àti Television Continental náà, kó tóó loo dá iléesé tìẹ̀ náà sílè, Òun ló ń sètò Lóyin Ládùn Extra, tí wón ń ṣe ní Bond FM, ó ti lé lọ́dún mẹ́wàá báyìí.
Ju gbogbo re lo, gbajumo onisowo naa tun lobinrin yii.	Ju gbogbo rè lo, gbajúmò onísòwò náà tún lobìnrin yìí.
Adetọṣọ Olu-Kayọde Akanni: O jẹ ojulowo ọmọ Yoruba atata to kawe gboye nipa eto ẹkọ, o tun kẹkọọ nipa bi a ṣe n gbohunsafẹẹfẹ.	Adétọ́ṣọ̀ Olú-Káyọ̀dé Àkànní: Ó jẹ́ ojúlówó ọmọ Yorùbá àtàtà tó kàwé gboyè nípa ètò ẹ̀kọ́, ó tún kẹ́kọ̀ọ́ nípa bí a ṣe ń gbóhùnsáfẹ́ẹ́fẹ́.
O jẹ Oludari agba ati Oludasilẹ Ileeṣẹ amugborodun Kay protocol entertainment network KAYPEN to wa ni Ibadan.	Ó jẹ́ Olùdarí àgbà àti Olùdásílẹ̀ Iléeṣẹ́ amúgborodùn “Kay protocol entertainment network “KAYPEN” tó wà ní Ìbàdàn.
A dẹrin-in-pẹẹkẹ araalu ni ilu ni, lara awọn iṣẹ to ṣe ni; Ọjọ Ọla mi, Ipinnu Akẹkẹẹ, Ọmọ Ajibooro, ati bẹẹ bẹẹ lọ.	A dẹ́rìn-ín-pẹ̀ẹ̀kẹ̀ aráàlú ní ìlú ni, lára àwọn iṣẹ́ tó ṣe ni; “Ọjọ́ Ọ̀la mi, Ìpinnu Àkẹkẹ̀ẹ́, Ọmọ Ajíbóórò, àti bẹ́ẹ̀ bẹ́ẹ̀ lọ.
Lara awọn ileeṣẹ rẹdio to ti ṣiṣẹ ni; Amuludun FM, Ibadan, Star FM Ibadan, Reality FM Iwo, Ajr FM, King FM Ibadan, Alaga FM.	Lára àwọn iléeṣẹ́ rẹ́díò tó tì ṣiṣẹ́ ní; Amúlúdùn FM, Ìbádàn, Star FM Ìbádàn, Reality FM Ìwó, Ajr FM, King FM Ìbàdàn, Alága FM.
ati bẹẹ bẹẹ lọ.	àti bẹ́ẹ̀ bẹ́ẹ̀ lọ.
Ọmọ Ọyọ Alaafin ni.	Ọmọ Ọ̀yọ́ Aláàfin ni.
Sholoye Taiwo: Oun ni won n pe ni iyolomo presenter, o je omo bibi Abeokuta ipinle Ogun.	Shólóyè Taiwò: Òun ni wón ń pè ní ìyólómo presenter, ó jé omo bíbí Abéòkúta ìpínlè Ògùn.
O lọ si ile iwe alakoobere Good foundation primary school, Agbado ipinlẹ ogun, girama, Unity High School, Ijoko Ota lOgun.O n se eto nileese redio Amutajero 92.5FM Ibadan ati Star FM 91.5 Ibadan.	Ó lọ sí ilé ìwé alákòóbèrè Good foundation primary school, Àgbàdo ìpínlẹ̀ ògùn, girama, Unity High School, Ìjokò Òtà l’Ógùn.Ó ń sè ètò níléesé rédíò Amútajérò 92.5FM Ìbàdàn àti Star FM 91.5 Ìbàdàn.
Mo rọ awọn onileeṣẹ ati oniṣowo ki wọn ma fowo kun owo ọja lasiko yii  Imaamu Abu Nolla	Mo rọ àwọn oníléeṣẹ́ àti oníṣòwò kí wọ́n má fowó kún owó ọjà lásìkò yìí – Ìmáàmù Àbú Nolla
Nitori ajakale arun Korona to n ja rain rain lọwọ kaakiri agbaye, Imaamu agba ipinlẹ Eko, Sheik Sulaiman Abu Nolla ti gba gbogbo awọn olori ẹlẹsin paapaa awọn olori ẹsin musulumi ki wọn lo anfaani ẹrọ ayelujara lati fi kọ awọn ọmọlẹyin wọn lasiko aawẹ yii.	Nítorí àjàkálè àrùn Kòrónà tó ń jà ràìn ràìn lọ́wọ́ káàkiri àgbáyé, Ìmáàmù àgbà ìpínlẹ̀ Èkó, Sheik Sulaiman Àbú Nolla ti gba gbogbo àwọn olórí ẹlẹ́sin pàápàá àwọn olórí ẹ̀sìn mùsùlùmí kí wọ́n lo àǹfààní ẹ̀rọ ayélujára láti fi kọ́ àwọn ọmọlẹ́yìn wọn lásìkò ààwẹ̀ yìí.
Imamu Abu Nolla sọrọ yii laipẹ, o gba awọn olori ẹsin naa niyanju pe ki wọn ṣamulo awọn ẹrọ ayelujara bii facebook, iyẹn atẹ ibanidọrẹẹ tawọn eeyan n lo kaakiri agbaye, tabi eyi ti wọn n pe ni Skype, Zoom tabi whatsApp, eyi tawọn eeyan maa n saaba lo lati fi atẹjiṣẹ ranṣẹ sira wọn.	Ìmámù Àbú Nolla sọ̀rọ̀ yìí láìpẹ́, ó gba àwọn olórí ẹ̀sìn náà níyànjú pé kí wọ́n ṣàmúlò àwọn ẹ̀rọ ayélujára bíi facebook, ìyẹn àtẹ ìbánidọ́rẹ̀ẹ́ táwọn èèyàn ń lò káàkiri àgbáyé, tàbí èyí tí wọ́n ń pè ní Skype, Zoom tàbí whatsApp, èyí táwọn èèyàn máa ń sáábà lò láti fi àtẹ̀jíṣẹ́ ránṣẹ́ síra wọn.
Bakan naa lo tun gba gbogbo awọn musulumi niyanju lati duro sile wọn ke aṣaamu, ki wọn ma gbiyanju ati lọ sibi kan kan.	Bákan náà ló tún gba gbogbo àwọn mùsùlùmí níyànjú láti dúró sílé wọn ké áṣáámú, kí wọ́n má gbìyànjú àti lọ síbi kan kan.
Bẹẹ lo si tun fi ọrọ rẹ mulẹ pe kawọn eeyan tubọ kiyesi imọtoto wọn lasiko yii, ki wọn maa bo imu wọn, ki wọn si maa fọwọ wọn, ati pe ki wọn bọwọ fun ofin sun fun mi, sun fun ẹ.	Bẹ́ẹ̀ ló sì tún fi ọ̀rọ̀ rẹ̀ múlẹ̀ pé káwọn èèyàn túbọ̀ kíyèsí ìmọ́tótó wọn lásìkò yìí, kí wọ́n máa bo imú wọn, kí wọ́n sì máa fọwọ́ wọn, àti pé kí wọ́n bọ̀wọ̀ fún òfin sún fún mi, sún fún ẹ.
O ni awọn nnkan to le mu wa bori arun naa gẹgẹ bii musulumi niyẹn.	Ó ní àwọn nǹkan tó lè mú wa borí àrùn náà gẹ́gẹ́ bíi mùsùlùmí nìyẹn.
Imaamu agba yii ko ṣai gba awọn onileeṣẹ nimọran lati ma lo anfaani asiko yii fi owo kun owo ọja.	Ìmáàmù àgbà yìí kò ṣàì gba àwọn oníléeṣẹ́ nímọ̀ràn láti má lo àǹfààní àsìkò yìí fi owó kún owó ọjà.
Mo rọ awọn onileeṣẹ wa ki wọn ṣaanu awọn eeyan wa lasiko yii, ki wọn ma fi owo kun owo ọja o, ki wọn wo ọla asiko yii ki wọn ṣaanu awa mẹkunnu.	“Mo rọ àwọn oníléeṣẹ́ wa kí wọ́n ṣàánú àwọn èèyàn wa lásìkò yìí, kí wọ́n má fi owó kún owó ọjà o, kí wọ́n wo ọlá àsìkò yìí kí wọ́n ṣàánú àwa mẹ̀kúnnù.
Imaamu Abu Nolla wa pari ọrọ rẹ pe ki awọn oninu didun ọlọọrẹ ti Ọlọrun kẹ lawujọ wa ki wọn ma gbagbe awọn alaini, ki wọn ma gbagbe awọn ọmọ alainiyaa, ki wọn ran wọn lọwọ.	”Ìmáàmú Àbu Nolla wá parí ọ̀rọ̀ rẹ̀ pé kí àwọn onínú dídùn ọlọ́ọ́rẹ tí Ọlọ́run kẹ́ láwùjọ wa kí wọ́n ma gbàgbé àwọn aláìní, kí wọ́n má gbàgbé àwọn ọmọ aláìníyàá, kí wọ́n ràn wọ́n lọ́wọ́.
Oniru ṣọdun Ileya pẹlu ounjẹ ọfẹ fẹgbẹrun marun-un eeyan	Onírú ṣọdún Iléyá pẹ̀lú ouńjẹ ọ̀fẹ́ f’ẹ́gbẹ̀rún márùn-ún èèyàn
Lati mu ki ayẹyẹ ọdun Ileya tọdun yii dun fawọn to ku diẹ kaato fun, ati lati din ipa ti arun Korona ko ninu aye wọn ku, Ọba AbdulWasiu Gbọlahan Lawal ti pin ounjẹ fun awọn ẹgbẹrun marun-un eeyan ti wọn n gbe agbegbe Iru.	Láti mú kí ayẹyẹ ọdún Iléyá tọdún yìí dùn fáwọn tó kù díẹ̀ kàató fún, àti láti dín ipa tí àrùn Kòrónà kó nínú ayé wọn kù, Ọba AbdulWasiu ‘Gbọ́láhàn Lawal ti pín oúnjẹ fún àwọn ẹgbẹ̀rún márùn-ún èèyàn tí wọn ń gbé agbègbè Irú.
Ohun taa gbọ ni pe eto iranwọ naa ti wọn pe ni Ileya Food Drive, iyẹn ni pe iranwọ ounjẹ lasiko Ileya, bẹrẹ lỌjọru, Wẹsde to kọja yii.	Ohun táa gbọ́ ni pé ètò ìrànwọ́ náà tí wọn pè ní “Iléyá Food Drive”, ìyẹn ni pé ìrànwọ́ oúnjẹ lásìkò Iléyá, bẹ̀rẹ̀ l’Ọ́jọ́rú, Wẹsde tó kọjá yìí.
Eto naa si wa fun awọn to ku diẹ fun, ti ko si agbara fun laduugbo Iru, paapaa awọn eeyan agbegbe bii; Igboṣere, Itirin, Inupa, Apapa Eleko, Onijẹgi atawọn agbegbe to wa lẹba odo.	Ètò náà sì wà fún àwọn tó kù díẹ̀ fún, tí kò sí agbára fún ládùúgbò Irú, pàápàá àwọn èèyàn agbègbè bíi; Igbóṣeré, Ìtìrìn, Inúpá, Àpápá Eléko, Oníjẹgí àtàwọn agbègbè tó wà lẹ́bá odò.
Nigba to n sọrọ nipa ififuni yii, Ọba Lawal sọ pe; yatọ si pe, oun fẹ ki awọn araalu ri nnkan mu lọ sẹnu lasiko ọdun Ileya, eto naa yoo tubọ mu kara dẹ awọn eeyan ti arun Korona ti ṣakoba nla fun ọrọ aje wọn.	Nígbà tò ń sọ̀rọ̀ nípa ìfifúni yìí, Ọba Lawal sọ pé; yàtọ̀ sí pé, òún fẹ́ kí àwọn aráàlú rí nǹkan mú lọ sẹ́nu lásìkò ọdún Iléyá, ètò náà yóò túbọ̀ mú kára dẹ àwọn èèyàn tí àrùn Kòrónà tí ṣàkóbá ńlá fún ọrọ̀ ajé wọn.
Hakeem Akintoye, to jẹ akọwe kabiyesi ni wọn fiṣẹ ọhun ran.	Hakeem Akíntóyè, tó jẹ́ akọ̀wé kábíyèsí ni wọ́n fiṣẹ́ ọ̀hún rán.
Ọkunrin agbẹjọro naa ni, eto naa wa ni ibamu pẹlu ẹkọ ti Kuraani fi kọ awọn gẹgẹ bii musulumi ododo, lara ohun ti wọn si fi kọ ni ni lati maa ran awọn ti ko lagbara lọwọ.	Ọkùnrin agbẹjọ́rò náà ní, ètò náà wà ní ìbámu pẹ̀lú ẹ̀kọ́ ti Kùráanì fi kọ́ àwọn gẹ́gẹ́ bíi mùsùlùmí òdodo, lára ohun tí wọ́n sì fi kọ́ ni ni láti máa rán àwọn tí kò lágbára lọ́wọ́.
Awọn eeyan to le lẹgbẹrun marun ni wọn janfaani eto ounjẹ ọfẹ naa.	Àwọn èèyàn tó lé lẹ́gbẹ̀rún márùn ni wọ́n jànfààní ètò oúnjẹ ọ̀fẹ́ náà.
Irẹsi, atawọn nnkan ounjẹ mi in lo wa ninu ohun ti wọn gbe fẹnikọọkan wọn.	Ìrẹsì, àtàwọn ńǹkan oúnjẹ mí ìn ló wà nínú ohun tí wọn gbé fẹ́nìkọ̀ọ̀kan wọn.
Akintoye ni, A nilati ran wọn lọwọ, paapaa awọn olugbe Iru, kabiyesi Oniru, Ọba Abdulwasiu Ọmọgbọlahan Lawal, (Abisogun II) lo ṣeto yii fun wọn, oun lo ni ka pin in fun gbogbo wọn lati ṣọdun ileya.	Akíntóyè ní, “A níláti ràn wọ́n lọ́wọ́, pàápàá àwọn olùgbé Irú, kábíyèsí Onírú, Ọba Abdulwasiu Ọmọ́gbọ́láhàn Lawal, (Abísógun II) lo ṣètò yíi fún wọn, oun ló ní ká pín in fún gbogbo wọn láti ṣọdún iléyá.
Ijọba fẹẹ gbogun ti awọn to n loogun oloro lawọn ibudokọ	Ìjọba fẹ́ẹ́ gbógun ti àwọn tó ń lòògùn olóró láwọn íbùdókọ̀
Lati gbogun ti awọn to n lo oogun oloro lawọn ibudokọ gbogbo to wa nipinlẹ Eko, kọmiṣanna fun igbokegbodo ọkọ, Ọmọwe Frederic Oladeinde ni ileeṣẹ oun ti gbe igbimọ kan dide lati gbogun ti awọn to n hu iru iwa bẹẹ.	Láti gbógun tí àwọn tó ń lo òògùn olóró láwọn íbùdókọ̀ gbogbo tó wà nípìńlẹ̀ Èko, kọmíṣánnà fún ìgbòkègbodò ọkọ̀, Ọ̀mọ̀wé Frederic Oládèìndé ní iléeṣẹ́ oun tí gbé ìgbìmọ̀ kan dìde láti gbógun tí àwọn tó ń hu irú ìwà bẹ́ẹ̀.
Ọmọwe Frederic Ọladeinde sọrọ yii nigba to n jabọ iṣẹ iriju ijọba Gomina Babajide Sanwo-Olu laarin ọdun kan, fun awọn oniroyin lEkoo.	Ọ̀mọ̀wé Frederic Ọládèìndé sọ̀rọ̀ yìi nígbà tó ń jábọ̀ iṣẹ́ ìríjú ìjọba Gómìnà Babájídé Sanwó-Olú láàrin ọdún kan, fún àwọn oníròyìn l’Ékòó.
Ọladehinde ni igbimọ ọhun tawọn pe ni Motor Parks Monitoring Committee, lati maa ṣọ awọn alaigbọran lawọn ibudokọ wa.	Ọládèhìndé ní ìgbìmọ̀ ọ̀hún táwọn pè ní Motor Parks Monitoring Committee, láti máa ṣọ àwọn aláìgbọràn láwọn ibùdókọ̀ wa.
Bakan naa lo mẹnuba a pe ijọba ti ṣeto irin idabuu lati dena awọn tirela atawọn ọkọ ajagbe-elejo ti wọn n gun awọn ori biriiji to wa nipinlẹ naa.	Bákan náà ló mẹ́nubà á pé ìjọba ti ṣètò ìrìn ìdábùú láti dènà àwọn tírélà àtàwọn ọkọ̀ àjàgbé-eléjò tí wọ́n ń gun àwọn orí bíríijì tó wà nípìńlẹ̀ náà.
O ni, ijọba ti ṣakiyesi pe kete ti wọn ba ti gbe awọn irin idabuu yii sẹnu awọn biriiji naa lawọn eeyan n ba a jẹ, ṣugbọn bayii, ijọba ko ni fojuure wo ẹnikẹni to ba ba ohun ini ijọba jẹ, ẹnikẹni tọwọ ba tẹ lawọn maa fi jofin.	Ó ní, ìjọba ti ṣàkíyèsí pé kété tí wọn bá ti gbé àwọn irin ìdábùú yíi sẹ́nu àwọn bíríijì náà láwọn èèyàn ń bà à jẹ́, ṣùgbọ́n báyìi, ìjọba kò ní fojúúre wo ẹnikẹ́ni tó bá bá òhun ìní ìjọba jẹ́, ẹnikẹ́ni tọ́wọ́ bá tẹ̀ làwọn máa fi jófin.
Ẹgbẹ NAOSRE ki Ọgagun Daramọla ku oriire	Ẹgbẹ́ NAOSRE kí Ọ̀gágun Dáramọ́lá kú oríire
Ẹgbẹ awọn oniroyin to jẹ mọ eto aabo nilẹ wa ti a mọ si National Association of Online Security Reporters, NAOSRE, ti ki Ibikunle Daramọla, ti i ṣe agbẹnusọ awọn ọmọ ogun ofurufu, iyẹn Nigeria Air Force, ku oriire ti igbega to gba lẹnu iṣẹ.	Ẹgbẹ́ àwọn oníròyìn tó jẹ mọ́ ètò ààbò nílẹ̀ wa tí a mọ̀ sí National Association of Online Security Reporters, NAOSRE, ti kí Ìbíkúnlé Daramọ́lá, tí í ṣe agbẹnusọ àwọn ọmọ ogun òfúrufú, ìyẹn Nigeria Air Force, kú oríire ti ìgbéga tó gbà lẹ́nu iṣẹ́.
Laipẹ yii ni ileeṣẹ ologun ilẹ wa, fun Daramọla niwe igbega si ipo Air Vice Marshall lati ipo Commodore to wa tẹlẹ.	Láìpẹ́ yìí ni iléeṣẹ́ ológun ilẹ̀ wa, fún Dáramọ́lá níwè ìgbéga sí ipò Air Vice Marshall láti ipò Commodore tó wà tẹ́lẹ̀.
Ọjọ kẹrindinlọgbọn, oṣu kọkanla, ọdun 2020 ni wọn kede igbega naa ti wọn fọwọ si.	Ọjọ́ kẹrìndínlọ́gbọ̀n, oṣù kọkànlá, ọdún 2020 ni wọ́n kéde ìgbéga náà tí wọ́n fọwọ́ si.
Ninu atẹjade kan ti alaga ẹgbẹ NAOSRE, Ọgbẹni Oyewale Fẹmi fọwọ si, ẹgbẹ NAOSRE, ni inu awọn dun si igbega ti ileeṣẹ ologun fun Ọgagun Daramọla, nitori jagunjagun to mọṣẹ ẹ daadaa lọkunrin naa.	Nínú àtẹ̀jáde kan tí alága ẹgbẹ́ NAOSRE, Ọ̀gbẹ́ni Oyèwálé Fẹ́mí fọwọ́ sí, ẹgbẹ́ NAOSRE, ni inú àwọn dùn sí ìgbéga tí iléeṣẹ́ ológun fún Ọgágun Dáramọ́lá, nítorí jagunjagun tó mọṣẹ́ ẹ̀ dáadáa lọkùnrin náà.
Bi ọjọ ọla awọn oniṣowo keekeeke ṣe maa dara lo jẹ wa logun ni SMEDAN  Yinka Fischer	Bí ọjọ́ ọ̀la àwọn oníṣòwò kéékèèké ṣe máa dára ló jẹ wá lógún ní SMEDAN – Yínká Fischer
Alagba Yinka Fischer ni oludari ileeṣẹ ijọba to n ṣakoso awọn ileeṣẹ ati olokoowo keekeeke to wa nilẹ wa, eyi ti wọn n pe ni Small and Medium Enterprises Development Agency of Nigeria, ileeṣẹ yii lo n ṣeto bi awọn oniṣowo yii ṣe le ri anfaani iranwọ owo gba lọwọ ijọba.	Alàgbà Yínká Fischer ni olùdarí iléeṣẹ́ ìjọba tó ń ṣàkóso àwọn iléeṣẹ́ àti olókoòwò kéékèèké tó wà nílẹ̀ wa, èyí tí wọ́n ń pè ní Small and Medium Enterprises Development Agency of Nigeria, iléeṣẹ́ yìí ló ń ṣètò bí àwọn oníṣòẁo yíì ṣe lè rí àǹfààní ìrànwọ́ owó gbà lọ́wọ́ ìjọba.
Aṣejere ti ṣe ifọrọwerọ fun ọkunrin naa lati mọ bi wọn ti n ṣiṣẹ wọn, atawọn anfaani to wa nilẹ fawọn to fẹẹ daṣẹ silẹ.	Àṣejèrè ti ṣe ìfọ̀rọ̀wérọ̀ fún ọkùnrin náà láti mọ bí wọ́n ti ń ṣiṣẹ́ wọn, àtàwọn àǹfààní tó wà nílẹ̀ fáwọn tó fẹ́ẹ́ dáṣẹ sílẹ̀.
Ohun ti wọn ba SINMISỌLA AJADI ati SAM AKINROLE sọ ree.	Ohun tí wọ́n bá SINMISỌ́LÁ AJÁDÌ àti SAM AKÍNRÓLÉ sọ rèé.
Aṣejere: Ẹ jẹ ka mọ orukọ yin sir	Àṣejèrè: Ẹ jẹ́ ká mọ orúkọ yín sir
Yinka Fischer: Orukọ mi ni Adeyinka Fischer.	Yínká Fischer: Orúkọ mi ni Adéyínká Fischer.
Emi ni oludari ileeṣẹ ti wọn pe ni SMEDAN Small and Medium Enterprises Development Agency of Nigeria to wa ni ilu Eko.	Èmi ni olùdarí iléeṣẹ́ tí wọ́n pè ní SMEDAN “Small and Medium Enterprises Development Agency of Nigeria” tó wà ní ìlú Èkó.
Ni ile iṣẹ SMEDAN, a maa n sọ fawọn eeyan pe a gbudọ jẹ ki ọjọ ọla wa daa ju toni lọ.	Ní ilé iṣẹ́ SMEDAN, a máa ń sọ fáwọn èèyàn pé a gbúdọ̀ jẹ́ kí ọjọ́ ọ̀la wa dáa ju tòní lọ.
Nitori pe ko sẹni ti Ọlọrun ko fun lẹbun kan tabi omiiran, ka si fi ẹbun naa ṣe ọmọ araye loore, ohun lo ṣokunfa ileeṣẹ SMEDAN taa fi n jẹ ki awọn eeyan mọ bo ṣe yẹ ka ṣiṣẹ to fi maa ṣe rẹgi, Awọn nnkan taa n ṣe nibi niyẹn.	Nítorí pé kò sẹ́ni tí Ọlọ́run kò fún lẹ́bùn kan tàbí òmííràn, ká sì fi ẹ̀bùn náà ṣe ọmọ aráyé lóore, òhun ló ṣokùnfà iléeṣẹ́ SMEDAN táa fi ń jẹ́ kí àwọn èèyàn mọ́ bó ṣe yẹ ká ṣiṣẹ́ tó fi máa ṣe rẹ́gí, Àwọn nǹkan táa ń ṣe níbí nìyẹn.
Aṣejere: A gbọ pe ijọba n ran awọn ileeṣẹ kereje lọwọ lẹnu ọjọ mẹta yii, bẹẹ naa ni ipolongo eto yii naa n ṣe lemọ-lemọ, ṣugbọn ọpọ ni ko mọ bi anfaani yii ṣe maa tẹ wọn lọwọ, ki lẹ fẹ ṣe si i?	Àṣejèrè: A gbọ́ pé ìjọba ń ran àwọn iléeṣẹ́ kéréje lọ́wọ́ lẹ́nu ọjọ́ mẹ́ta yìí, bẹ́ẹ̀ náà ni ìpolongo ètò yìí náà ń ṣe lemọ́-lemọ́, ṣùgbọ́n ọ̀pọ̀ ni kò mọ̀ bí àǹfààní yìí ṣe máa tẹ̀ wọ́n lọ́wọ́, kí lẹ fẹ́ ṣe sí i?
Yinka Fischer: Ohun to fa a ni pe awọn eeyan kii tẹti sohun tijọba ba ni fun wọn, paapaa lori rẹdio ati lori tẹlifiṣan.	Yínká Fischer: Ohun tó fà á ni pé àwọn èèyàn kìí tẹ́tí sóhun tíjọba bá ní fún wọn, pàápàá lórí rẹ́díò àti lórí tẹlifíṣàn.
Nileeṣẹ SMEDAN, a maa n ṣe gudugudu meje yaaya mẹfa, a n jẹ ki awọn eeyan mọ ohun to n ṣẹlẹ, paapaa awọn to wa nigberiko.	Níléeṣẹ́ SMEDAN, a máa ń ṣe gudugudu méje yààyà mẹfà, a ń jẹ́ kí àwọn èèyàn mọ̀ ohun tó ń ṣẹlẹ̀, pàápàá àwọn tó wà nígbèríko.
Ọkan n lọ lọwọ bayii, ti a pe n SMEDAN registered.ng, ijọba fẹ ki gbogbo ileeṣẹ keekeeke; ki wọn forukọsilẹ pẹlu ijọba.	Ọ̀kan ń lọ lọ́wọ́ báyìí, tí a pè ń̀ “SMEDAN registered.ng”, ìjọba fẹ́ kí gbogbo iléeṣẹ́ kéékèèké; kí wọ́n forúkọsílẹ̀ pẹ̀lú ìjọba.
Ijọba ṣe e lati ran awọn oniṣẹ-ọwọ kereje-kereje lọwọ, lati le jẹ ki ọjọ ọla wọn dara ju toni lọ.	Ìjọba ṣe é láti ran àwọn oníṣẹ́-ọwọ́ kéréje-kéréje lọ́wọ́, láti le jẹ́ kí ọjọ́ ọ̀la wọn dára ju tòní lọ.
O di dandan ki awọn eniyan forukọ wọn silẹ lori ẹrọ ayelujara, ohun tijọba fi maa ba wọn sọrọ niyẹn.	Ó di dandan kí àwọn ènìyàn forúkọ wọn sílẹ̀ lórí ẹ̀rọ ayélujára, ohun tíjọba fi máa bá wọn sọ̀rọ̀ nìyẹn.
O yẹ ki eto yii ti pari, ṣugbọn tori awọn ti ko ti i forukọsilẹ nijọba apapọ tun ṣe sun un siwaju.	Ó yẹ kí ètò yìí ti parí, ṣùgbọ́n torí àwọn tí kò tí ì forúkọsílẹ̀ nìjọba àpapọ̀ tún ṣe sún un síwájú.
Ohun tijọba si ṣe n ṣe e ni pe, ijọba ko gba eeyan sisẹ mọ, awọn ileeṣẹ keekeeke yii nijọba fẹẹ ran lọwọ lati gba awọn eeyan siṣẹ, ki ọja ọla wa le dara ju toni lọ.	Ohun tíjọba sì ṣe ń ṣe e ni pé, ìjọba kò gba èèyàn sísẹ́ mọ́, àwọn iléeṣẹ́ kéékèèké yìí nìjọba fẹ́ẹ́ ràn lọ́wọ́ láti gba àwọn èèyàn síṣẹ́, kí ọjá ọ̀la wa le dára ju tòní lọ.
Aṣejere: Bawo la ṣe mọ bi awọn tijọba n ran lọwọ ṣe n ṣe si, boya wọn n ṣe daadaa, abi wọn ko ṣe daadaa?	Àṣejèrè: Báwo la ṣe mọ̀ bí àwọn tíjọba ń ràn lọ́wọ́ ṣe ń ṣe sí, bóyá wọ́n ń ṣe dáadáa, àbí wọn kò ṣe dáadáa?
Yinka Fischer: SMEDAN kọ lo n fun wọn lowo o, ṣugbọn a maa n da wọn lẹkọọ, bẹẹ la tun maa mu wọn lọ si ile iṣẹ ayani lowo, Central Bank lo n ṣe akoso owo yiya, awọn ni wọn gbe e fun NIRSAL Microfinance Bank, banki yii gan an lo maa yọnda owo fẹni to ba pegede ati gba owo, Lẹyin idanilẹkọọ, a tun maa n ṣebẹwo si wọn, lati wo awọn iṣoro tabi idojukọ ti wọn ni.	Yínká Fischer: SMEDAN kọ́ ló ń fún wọn lówó o, ṣùgbọ́n a máa ń dá wọn lẹ́kọ̀ọ́, bẹ́ẹ̀ la tún máa mú wọn lọ sí iĺe iṣẹ́ ayáni lówó, Central Bank ló ń ṣe àkóso owó yíyá, àwọn ni wọ́n gbé e fún NIRSAL Microfinance Bank, báńkì yìí gan an ló máa yọ̀ǹda owó fẹ́ni tó bá pegedé àti gba owó, Lẹ́yìn ìdánilẹ́kọ̀ọ́, a tún máa ń ṣèbẹ̀wò sí wọn, láti wo àwọn ìṣòro tàbi ìdojúkọ tí wọ́n ní.
A tun maa n pe wọn lati ya ara wa lọgbọn.	A tún máa ń pè wọ́n láti yá ara wa lọ́gbọ́n.
Aṣejere: Igba meloo ni idanilẹkọọ yin maa n waye?	Àṣejèrè: Ìgbà mélòó ni ìdánilẹ́kọ̀ọ́ yín máa ń wáyé?
Yinka Fischer: A maa n ṣe e lẹẹmeji loṣu, a si tun maa n ran awọn oṣiṣẹ wa lọọ ba wọn, awọn ni wọn maa mu esi waa ba wa lọfiisi.	Yínká Fischer: A máa ń ṣe é lẹ́ẹ̀mejì lóṣù, a sì tún máa ń rán àwọn òṣìṣẹ́ wa lọọ bá wọn, àwọn ni wọ́n máa mú èsì wáá bá wa lọ́fíìsì.
Aṣejere: Bawo le ṣe n ṣeto idanilẹkọọ yii gan an?	Àṣejèrè: Báwo le ṣe ń ṣètò ìdánilẹ́kọ̀ọ́ yìí gan an?
Yinka Fischer: Idanilẹkọọ yii duro lori aṣẹ ti a ba gba lati ọdọ ijọba ni Abuja.	Yínká Fischer: Ìdánilẹ́kọ̀ọ́ yìí dúró lórí àṣẹ tí a bá gbà láti ọ̀dọ̀ ìjọba ní Àbújá.
Bẹẹ la tun ni awọn oriṣii eto ti wọn maa n sọ pe ka ṣe fawọn eeyan.	Bẹ́ẹ̀ la tún ní àwọn oríṣìí ètò tí wọ́n máa ń sọ pé ká ṣe fáwọn èèyàn.
Fun apẹẹrẹ, a n ṣeto kan ti a pe ni OLOP: One local government one product.	Fún àpẹẹrẹ, a ń ṣètò kan tí a pè ní ‘OLOP”: One local government one product.
Eyi wa fun awọn to n ṣe ẹgbẹ alajẹṣẹku, wọn maa n fun wọn lowo, bi yiya tabi fifuni patapata.	Èyí wà fún àwọn tó ń ṣe ẹgbẹ́ alájẹṣẹ́kù, wọ́n máa ń fún wọn lówó, bí yíyá tàbí fífúni pátápátá.
Lọdun to lọ yii, wọn fun awọn kan ni miliọnu mẹrin, awọn ti owo yẹn wa fun lawọn to n ṣiṣẹ ti a n ri, tabi to nilo irinṣẹ, tabi ohun eelo fun iṣẹ ti wọn n ṣe.	Lọ́dún tó lọ yìí, wọ́n fún àwọn kan ní mílíọ̀nù mẹ́rin, àwọn tí owó yẹn wà fún làwọn tó ń ṣiṣẹ́ tí a ń rí, tàbí tó nílò irinṣẹ́, tàbí ohun èèlò fún iṣẹ́ tí wọ́n ń ṣe.
Ida aadọrin owo yẹn nijọba maa ya wọn, ṣugbọn ida ọgbọn yooku; wọn maa fun wọn ni.	Ìdá àádọ́rin owó yẹn nìjọba máa yá wọn, ṣùgbọ́n ìdá ọgbọ̀n yóókù; wọ́n máa fún wọn ni.
Ko si ele lori owo ti wọn ya yii.	Kò sí èlé lórí owó tí wọ́n yá yìí.
Mo n lo asiko yii naa lati sọ fun awọn ẹgbẹ alajẹṣẹku pe ki wọn wa si ọfiisi wa, bi wọn ba nifẹẹ siru awọn eto owo bayii, nitori a ti fẹẹ bẹrẹ ipele tuntun.	Mo ń lo àsìkò yìí náà láti sọ fún àwọn ẹgbẹ́ alájẹṣẹ́kù pé kí wọ́n wá sí ́ọ́fíìsì wa, bí wọ́n bá nífẹ̀ẹ́ sírú àwọn ètò owó báyìí, nítorí a ti fẹ́ẹ́ bẹ̀rẹ̀ ìpele tuntun.
Aṣejere: Ṣugbọn ipolongo eyi ko kun to?	Àṣejèrè: Ṣùgbọ́n ìpolongo èyí kò kún tó…?
Yinka Fischer: Nnkan to wa nibẹ ni pe ọpọ la pe diẹ la nilo.	Yínká Fischer: Nǹkan tó wà níbẹ̀ ni pé ọ̀pọ̀ la pè díẹ̀ la nílò.
Bi a ba ni ka pe gbogbo Naijiria, ko le kan wọn tan.	Bí a bá ní ká pe gbogbo Nàíjíríà, kò le kàn wọ́n tán.
Ni 2018, awọn ijọba ṣeto yii fun awọn onileeṣẹ kereje.	Ní 2018, àwọn ìjọba ṣètò yìí fún àwọn oníléeṣẹ́ kéréje.
Ni ipinlẹ Eko; a mu aadọrun un eeyan lati ẹkun idibo kọọkan, iyẹn Senatorial District, bẹẹ la si fun ẹnikọọkan wọn ni ẹgbẹrun lọna aadọta naira.	Ní ìpínlẹ̀ Èkó; a mú àádọ́rùn ún èèyàn láti ẹkùn ìdìbò kọ̀ọ̀kan, ìyẹn Senatorial District, bẹ́ẹ̀ la sì fún ẹnìkọ̀ọ̀kan wọn ní ẹgbẹ̀rún lọ́nà àádọ́ta náírà.
Bẹẹ ni ileeṣẹ SMEDAN tun fun wọn ni iwe ẹri idaṣẹsilẹ lati ọdọ ijọba, eyi ti wọn n pe ni iwe ẹri CAC, eyi lo le ran wọn lọwọ ati maa gbaṣẹ lorukọ ileeṣẹ wọn.	Bẹ́ẹ̀ ni iléeṣẹ́ SMEDAN tún fún wọn ní ìwé ẹ̀rí ìdáṣẹ́sílẹ̀ láti ọ̀dọ̀ ìjọba, èyí tí wọ́n ń pè ní ìwé ẹ̀rí CAC, èyí ló lè ràn wọ́n lọ́wọ́ àti máa gbàṣẹ́ lórúkọ iléeṣẹ́ wọn.
Aṣejere: Lakotan, kin ni imọran yin fawọn araalu, ati pe njẹ ẹ tiẹ n lanfaani ati sinmi?	Àṣejèrè: Lákòtán, kín ni ìmọ̀ràn yín fáwọn aráàlú, àti pé ǹjẹ́ ẹ tiẹ̀ ń láǹfààní àti sinmi?
Yinka Fischer: Ẹ mọ wipe iṣẹ teeyan ba nifẹẹ, o maa fara si i ni.	Yínká Fischer: Ẹ mọ̀ wípé iṣẹ́ téèyàn bá nífẹ̀ẹ́, ó máa fara sí i ni.
Mo ti n ṣiṣẹ yii lati ọgbọn ọdun o le, mo si ti n kọ awọn eeyan lẹkọọ kaakiri agbaye, ki n too darapọ mọṣẹ ijọba.	Mo ti ń ṣiṣẹ́ yìí láti ọgbọ̀n ọdún ó lé, mo sì ti ń kọ́ àwọn èèyàn lẹ́kọ̀ọ́ káàkiri àgbáyé, kí n tóó darapọ́ mọ́ṣẹ́ ìjọba.
Mo ti ṣe akoko mi lọna ti ọkan kii pa ekeji lara, a si n dupẹ lọwọ Ọlọrun.	Mo ti ṣe àkókò mi lọ́nà tí ọ̀kan kìí pa èkejì lára, a si ń dúpẹ́ lọ́wọ́ Ọlọ́run.
Imọran mi fawọn araalu ni pe atẹlẹwọ ẹni kii tan-ni-i-jẹ, iṣẹ taa ba ṣe lowurọ wa lo maa sọ bi alẹ wa ṣe maa ri.	Ìmọ̀ràn mi fáwọn aráàlú ni pé àtẹ́lẹwọ́ ẹni kìí tan-ni-í-jẹ, iṣẹ́ táa bá ṣe lówúrọ̀ wa ló máa sọ bí alẹ́ wa ṣe máa rí.
Baa ṣe maa n sọ nileeṣẹ wa pe Ronu nla, bẹrẹ kekere, ṣugbọn bẹrẹ kiakia.	Báa ṣe máa ń sọ níléeṣẹ́ wa pé “Ronú ńlá, bẹ̀rẹ̀ kékeré, ṣùgbọ́n bẹ̀rẹ̀ kíákíá”.
Fulani nikan kọ lo n ṣiṣẹ daran-daran, awa ọmọ Yoruba naa n ṣe e	Fúlàní nìkan kọ́ ló ń ṣiṣẹ́ daran-daran, àwa ọmọ Yorùbá náà ń ṣe é
Alaaji Wale Ọlafare ni alaga ọja Onimaalu Ẹgbẹjọda Ṣẹkọna, to wa ni Owode Ede niipinlẹ Ọṣun.	Àlàájì Wálé Ọláfare ni alága ọjà Onímàálù Ẹgbẹ́jọdá Ṣẹ́kọ́nà, tó wà ní Owódé Ede níìpínlẹ̀ Ọ̀ṣun.
Laipẹ yii ni wọn ba ileeṣẹ Aṣejere sọrọ nipa iṣẹ ti wọn yan laayo, ati bi wọn ṣe n ṣiṣẹ ọhun, paapaa iṣẹ daran-daran ati ipenija ti wọn n ni.	Láìpẹ́ yìí ni wọ́n bá iléeṣẹ́ Àṣejèrè sọ̀rọ̀ nípa iṣẹ́ tí wọ́n yàn láàyò, àti bí wọ́n ṣe ń ṣiṣẹ́ ọ̀hún, pàápàá iṣẹ́ daran-daran àti ìpèníjà tí wọ́n ń ní.
Ohun ti wọn ba ṢẸGUN OGUNMUYIWA sọ ree.	Ohun tí wọ́n bá ṢẸ́GUN ÒGÚNMÚYÍWÁ sọ rèé.
Aṣejere: Ẹ daruko yin fun wa baba	Àṣejèrè: Ẹ dárúko yín fún wa bàbá
Alaaji Ọlafare: Orukọ mi ni Alaaji Wale Ọlafare, ti mo jẹ alaga ọja onimaalu Ẹgbẹjọda Ṣẹkọna ni Owode Ede nipinlẹ Ọṣun.	Àlàájì Ọláfaré: Orúkọ mi ni Àlàájì Wálé Ọláfaré, tí mo jẹ́ alága ọjà onímàálù Ẹgbẹ́jọdá Ṣẹ́kọ́nà ní Owódé Ede nípínlẹ̀ Ọ̀ṣun.
Aṣejere: O to igba wo ti ẹ ti de ipo alaga yii?	Àṣejèrè: Ó tó ìgbà wo tí ẹ ti dé ipò alága yìí?
Alaaji Ọlafare: O ti tọdun mẹtadinlogun, ti mo ti wa nipo alaga, iyẹn latọdun 2003.	Àlàajì Ọláfaré: Ó ti tọ́dún mẹ́tàdínlógún, tí mo ti wà nípò alága, ìyẹn látọdún 2003.
Aṣejere: Kin ni awọn aṣeyori ti a le tọka si lati igba ti ẹti de ipo alaga?	Àṣejèrè: Kín ni àwọn àṣeyorí tí a lè tọ́ka sí láti ìgbà tí ẹti dé ipò alága?
Alaaji Ọlafare: Oluwaṣeun, nigba ti mo de ipo alaga, ibi ti a n lo lasiko naa; a yaa lo ni, ṣugbọn bii ọdun mẹjọ sẹyin, Ọlọrun jẹ ki a le ra tiwa, ti a si ra bii eeka meji.	Àlàájì Ọláfaré: Olúwaṣeun, nígbà tí mo dé ipò alága, ibi tí a ń lò lásiko náà; a yáa lò ni, ṣùgbọ́n bíi ọdún mẹ́jọ sẹ́yìn, Ọlọ́run jẹ́ kí a lè ra tiwa, tí a sì ra bíi éékà méjì.
A ni ibi ti wọn ti n pa ẹran nibẹ, a si tun maa n kun ẹran nibẹ.	A ní ibi tí wọ́n ti ń pa ẹran níbẹ̀, a sì tún máa ń kun ẹran níbẹ̀.
A ni omi ẹrọ nibẹ, a si tun fa ina sibẹ paapaa.	A ní omi ẹ̀rọ níbẹ̀, a sì tún fa iná síbẹ̀ pàápàá.
Nitori pe mo jẹ akọwe fun awọn to n sin maaluu nipinlẹ Ọṣun, lati ibi ni mo ti ṣe eto lati ri i pe ijọba paapaa gba owo ti a n pe ni owo ori, iyẹn revenue, to si jẹ pe gbogbo ipinlẹ Ọṣun lati n ṣe e bayii.	Nítorí pé mo jẹ́ akọ̀wé fún àwọn tó ń sin mààlúù nípínlẹ̀ Ọ̀ṣun, láti ibí ni mo ti ṣe ètò láti rí i pé ìjọba pàápàá gba owó tí à ń pè ní owó orí, ìyẹn revenue, tó sì jẹ́ pé gbogbo ìpińlẹ̀ Ọ̀ṣun lati ń ṣe e báyìí.
Aṣejere: Ki lawọn idojukọ to da bii pe onkoju yin ninu iṣẹ yin?	Àṣejèrè: Kí làwọn ìdojúkọ tó dà bíi pé óńkojú yín nínú iṣẹ́ yín?
Alaaji Ọlafare: Idojukọ pọ, gẹgẹ bii ọrọ aje to dẹnukọlẹ, owo kekere ko ṣiṣẹ yii mọ, nitori naa, a ni iṣoro owo, iṣoro aabo, ti a ba n gbowo lọ; aimọye igba ni wọn maa n ja a gba lọwọ wa.	Àlàájì Ọláfaré: Ìdojúkọ pọ̀, gẹ́gẹ́ bíi ọrọ̀ ajé tó dẹnukọlẹ̀, owó kékeré kò ṣiṣẹ́ yìí mọ́, nítorí náà, a ní ìṣòro owó, ìṣòro ààbò, tí a bá ń gbówó lọ; àìmọye ìgbà ni wọ́n máa ń já a gbà lọ́wọ́ wa.
A si tun fẹ kijọba ran wa lọwọ lori ọrọ ile igbọnsẹ, tọilẹẹti, ati fẹnsi.	A sì tún fẹ́ kíjọba ràn wá lọ́wọ́ lórí ọ̀rọ̀ ilé ìgbọ̀nsẹ̀, tọ́ílẹ́ẹ̀tì, àti fẹ́ǹsì.
A o dupẹ!	A ó dúpẹ́!
Aṣejere: Ki lohun to fa a tawọn eeyan fi fẹran ati maa raja lọdọ yin ju ọdọ awọn ẹlomiiran lọ, ki laṣiri ọja yin?	Àṣejèrè: Kí lohun tó fà á táwọn èèyàn fi fẹ́ràn àti máa rajà lọ́dọ̀ yín ju ọ̀dọ̀ àwọn ẹlòmííràn lọ, kí làṣírí ọjá yín?
Alaaji Ọlafare: Lai fi epo bọ iyọ, nilẹ Yoruba, wọn nigbagbọ ninu ọja wa gan-an, nitori pe ọpọ ninu wa ti ẹ n wo yii la ni maaluu ti a n sin funra wa, nitori eleyii ọja wa da bii ọja oko ni, o yatọ si ọja atọwọ dọwọ, tabi awọn alarobọ.	Àlàájì Ọláfaré: Láì fi epo bọ iyọ̀, nilẹ̀ Yorùbá, wọ́n nígbàgbọ́ nínú ọjà wa gan-an, nítorí pé ọ̀pọ̀ nínú wa tí ẹ ń wò yìí la ní mààlúù tí a ń sìn fúnra wa, nítorí eléyìí ọjà wa dà bíi ọjà oko ni, ó yàtọ̀ sí ọjà àtọwọ́ dọ́wọ́, tàbi àwọn aláróbọ̀.
Bo tilẹ jẹ pe awa naa ma n ra a lati ita, ṣugbọn eyi ti a n sin lo pọju.	Bó tilẹ̀ jẹ́ pé àwa náà má ń rà á láti ìta, ṣùgbọ́n èyí tí a ń sìn ló pọ̀jù.
Orogun-owo maa n jẹ ki owo ọja ma wọn ju, A tun fi ofin silẹ pe ẹnikẹni ko gbọdọ gbe owo le ọja pọju ti eniyan ba ri ere ẹgbẹrun marun un lori maaluu kan; oti to.	Orogún-òwò máa ń jẹ́ kí owó ọjà má wọ́n jù, A tún fi òfin sílẹ̀ pé ẹnikẹ́ni kò gbọdọ̀ gbé owó lé ọjà pọ̀jù tí ènìyàn bá rí èrè ẹgbẹ̀rún márùn ún lórí mààlúù kan; óti tó.
Ko si si aye fun baranda ninu ọja tiwa.	Kò sí sí àyè fún bàràndà nínú ọjà tiwa.
A kii fun onibaara ni ayederu risiiti, nitori awa kii fun eeyan laaye lati yan ẹlomii jẹ.	A kìí fún oníbàárà ní ayédèrú rìsíítì, nítorí àwa kìí fún èèyàn láàyè láti yan ẹlòmíì jẹ.
Aṣejere: Ṣe awọn eto ati ọgbọn yii ti wa nilẹ ki ẹ too de abi ẹyin lẹ mu wọn wa?	Àṣejèrè: Ṣé àwọn ètò àti ọgbọ́n yìí ti wà nílẹ̀ kí ẹ tóó dé àbí ẹ̀yin lẹ mú wọn wá?
Alaaji Ọlafare: Nigba ti mo di alaga, awọn ẹlẹya mi a jọ n ṣẹgbẹ ati ọja, ṣugbọn nigba to ya; a pinya, niwọngba ti awa debẹ, ati imọ wa to ṣokan pẹlu, gbogbo awon eeyan wa nilọsiwaju n deba wa.	Àlàájì Ọláfaré: Nígbà tí mo di alága, àwọn ẹlẹ́yà mi a jọ ń ṣẹgbẹ́ àti ọjà, ṣùgbọ́n nígbà tó yá; a pínyà, níwọ̀ngbà tí àwa débẹ̀, àti ìmọ wa tó ṣòkan pẹ̀lú, gbogbo àwon èèyàn wa nìlọsíwájú ń débá wa.
Aṣejere: Njẹ awa Yoruba naa maa n sin maaluu?	Àṣejèrè: Ǹjẹ́ àwa Yorùbá náà máa ń sin mààlúù?
Alaaji Ọlafare: O ṣee ṣe daadaa, awọn Fulani naa lo maa n ba wa ma daa wọn kaakiri, awa maa ra a sọdọ wọn lati maa sin; di igba ti a ba fẹ.	Àlàájì Ọláfaré: Ó ṣeé ṣe dáadáa, àwọn Fúlàní náà ló máa ń bá wa má dàà wọ́n káàkiri, àwa máa rà á sọ́dọ̀ wọn láti máa sìn; di ìgbà tí a bá fẹ́.
Oṣu marun-marun lawọn Fulani yẹn si maa n gba ẹtọ wọn lọwọ wa.	Oṣù márùn-márùn làwọn Fúlàní yẹn sì máa ń gba ẹ̀tọ́ wọn lọ́wọ́ wa.
Aṣejere: Njẹ o ṣee ṣe ki awọn ọdọ ti ko niṣẹ janfaani ninu iṣẹ maaluu ṣiṣe, bii tiyin yii ati pe ṣe anfaani wa fun wọn?	Àṣejèrè: Ǹjẹ́ ó ṣeé ṣe kí àwọn ọ̀dọ́ tí kò níṣẹ́ jànfààní nínú iṣẹ́ mààlúù ṣíṣe, bíi tiyín yìí àti pé ṣé ànfààní wà fún wọn?
Alaaji Ọlafare: O ṣee ṣe ati pe aye wa daadaa, mo fẹ ki wọn mọ pe atẹlẹwọ ẹni kii tan ni jẹ.	Àlàájì Ọláfaré: Ó ṣeé ṣe àti pé àyè wà dáadáa, mo fẹ́ kí wọ́n mọ̀ pé àtẹ́lẹwọ́ ẹni kìí tan ni jẹ.
A lawọn to kẹkọọ jade nileewe yunifasiti ati poli ati bẹẹ bẹẹ lọ, kaka ki wọn maa fi ẹsẹ roko adugbo lainiṣẹ ni wọn ṣe waa ṣiṣẹ nibi.	A láwọn tó kẹ́kọ̀ọ́ jáde níléèwé yunifásítì àti polí àti bẹ́ẹ̀ bẹ́ẹ̀ lọ, kàkà kí wọ́n máa fi ẹsẹ̀ roko àdúgbò láìníṣẹ́ ni wọ́n ṣe wáá ṣiṣẹ́ níbì.
Baba Awolọwọ sọ lọdun 1965, pe ti ẹ ba ni ẹ ka iwe, kii ṣe lati fi ṣiṣẹ, ṣugbọn ki wọn ma le yan yin jẹ lo wa fun, nitori pe iṣẹ agbẹ pe.	Bàbá Awólọ́wọ̀ sọ lọ́dún 1965, pé tí ẹ bá ní ẹ ka ìwé, kìí ṣe láti fi ṣiṣẹ́, ṣùgbọ́n kí wọ́n má lè yàn yín jẹ ló wà fún, nítorí pé iṣẹ́ àgbẹ̀ pé.
Aṣejere: Kin nidi tawọn eeyan ṣe n sa fun iṣẹ agbẹ, ati pe ṣe ẹ o lero pe o pẹlu idojukọ taa n ni ni Naijiria?	Àṣejèrè: Kín nìdí táwọn èèyàn ṣe ń sá fún iṣẹ́ àgbẹ̀, àti pé ṣé ẹ ò lérò pé ó pẹ̀lú ìdojúkọ táa ń ní ní Nàíjíŕià?
Alaaji Ọlafare: A i ri bi ko nnkan ọgbin si pẹlu awọn idojukọ ti o n le awọn eeyan kuro ninu iṣẹ naa, eyi n koba ere oko wọn, Ṣugbọn ere wa ninu iṣẹ ọsin.	Àlàájì Ọláfaré: À ì rí bi kó nǹkan ọg̀bìn sí pẹ̀lú àwọn ìdojúkọ tí ó ń lé àwọn èèyàn kúrò nínú iṣẹ́ náà, èyí ń kóbá erè oko wọn, Ṣùgbọ́n èré wà nínú iṣẹ́ ọ̀sìn.
Aṣejere: Kinni ajọṣepọ to wa laarin ẹyin atawọn ibi ti a ti n sin maaluu lagbegbe yin?	Àṣejèrè: Kínni àjọṣepọ̀ tó wà láàrín ẹ̀yin àtàwọn ibi tí a ti ń sin mààlúù lágbègbè yín?
Alaaji Ọlafare: A ni ẹgbẹ nijọba ibilẹ, ati ni ipinlẹ.	Àlàájì Ọláfaré: A ní ẹgbẹ́ níjọba ìbílẹ̀, àti ní ìpínlẹ̀.
Ajọṣepọ to dan mọran si wa laaarin wa.	Àjọṣepọ̀ tó dán mọ́rán sì wà láàárín wa.
Aṣejere: Kin ni imọran yin funjọba lori iṣẹ ọgbin, ati iṣẹ ọsin?	Àṣejèrè: Kín ni ìmọ̀ràn yín fúnjọba lórí iṣẹ́ ọ̀gbìn, àti iṣẹ́ ọ̀sìn?
Alaaji Ọlafare: Bi ijọba ba le bawa mu owo oogun ti a fi n tọju ẹran walẹ, eyi ti a n pe ni sọbsidi, eyi yoo tubọ mu irọrun ba awa oniṣẹ yii.	Àlàájì Ọláfaré: Bí ìjọba bá le báwa mú owó òògùn tí a fi ń tọ́jú ẹran wálẹ̀, èyí tí a ń pè ní sọ́bsídì, èyí yóò túbọ̀ mú ìrọ̀rùn bá àwa oníṣẹ́ yìí.
Ki wọn si bawa wa ibi taa ti le maa sin maaluu, a ri i pe ti maaluu n gba eti oko oloko kọja, to si jẹ ewe koko kan, owo iyebiye ni wọn maa ni ki a mu wa, to si le da wahala silẹ pẹlu.	Kí wọ́n sì báwa wá ibi táa ti lè máa sin mààlúù, a rí i pé tí mààlúù ń gba etí oko olóko kọjá, tó sì jẹ ewé kòkó kan, owó iyebíye ni wọ́n máa ní kí a mú wá, to sì le dá wàhálà sílẹ̀ pẹ̀lú.
Aṣejere: Ṣe ko ṣee ṣe ki a sin maaluu loju kan tabi ninu ọgba kan ni?	Àṣejèrè: Ṣé kò ṣeé ṣe kí a sin mààlúù lójú kan tàbí nínú ọgbà kan ni?
Alaaji Ọlafare: Ko ṣee ṣe, nitori ti maaluu ba jẹun nibi kan lenii, ti ko to o, bo ba tun yagbẹ sibẹ ko jẹun nibẹ lọjọ keji, wọn fẹ maa rin kaakiri lati jẹun ati lati mu omi, Eyi lo n fa aawọ laarin awọn ti n da maaluu ati awọn agbẹ, Ijọba ipinlẹ tilẹ n gbiyanju lati pari aawọ to wa laarin wa; ti Ọnarebu Mudaṣiru jẹ alaga fun igbimọ naa, ṣugbọn ti wọn ko i ti i ri i yanju rara.	Àlàájì Ọláfaré: Kò ṣeé ṣe, nítorí tí mààlúù bá jẹun níbì kan lénìí, tí kò tó o, bó bá tún yàgbẹ́ síbẹ̀ kò jẹun níbẹ̀ lọ́jọ́ kejì, wọ́n fẹ́ máa rìn káàkiri láti jẹun àti láti mu omi, Èyí ló ń fa aáwọ̀ láàrín àwọn tí ń da mààlúù àti àwọn àgbẹ̀, Ìjọba ìpínlẹ̀ tilẹ̀ ń gbìyànjú láti parí aáwọ̀ tó wà láàrín wa; tí Ọnarébù Múdàṣírù jẹ́ alága fún ìgbìmọ̀ ná́à, ṣùgbọ́n tí wọn kò ì tí ì rí i yanjú rárá.
Ijọba tun kilọ fawọn otẹẹli ati ileejọsin to n ṣilẹkun wọn lasiko yii	Ìjọba tun kìlọ̀ fáwọn òtẹ́ẹ̀lì àti iléèjọsìn tó ń ṣílẹ̀kùn wọn lásìkò yìí
Ikilọ ti lọ fun gbogbo awọn ileegbafẹ ati ibudo faaji to wa nipinlẹ Eko pe ẹnikẹni ko gbọdọ ṣilẹkun titi digba tijọba yoo fi sọ pe ki wọn ṣilẹkun wọn nitori arun Korona to ṣi n ja rain rain lọwọ.	Ìkìlọ̀ ti lọ fún gbogbo àwọn iléègbafẹ́ àti ibùdó fàájì tó wà nípínlẹ̀ Èkó pé ẹnikẹ́ni kò gbọdọ̀ ṣílẹ̀kùn títí dìgbà tíjọba yóò fi sọ pé kí wọ́n ṣílẹ̀kùn wọn nítorí àrùn Kòrónà tó ṣì ń jà ràìn ràìn lọ́wọ́.
Ajọ to n ṣamojuto eto aabo nipinlẹ Eko, iyẹn Lagos Safety Commission lo sọrọ yii lẹyin ti wọn fi kọkọrọ ti awọn ileegbafẹ kan ti wọn tapa sofin ijọba lopin ọsẹ to kọja yii.	Àjọ tó ń ṣàmójútó ètò ààbò nípínlẹ̀ Èkó, ìyẹn Lagos Safety Commission ló sọ̀rọ̀ yìí lẹ́yìn tí wọ́n fi kọ́kọ́rọ́ tí àwọn iléègbafẹ́ kan tí wọ́n tàpá sófin ìjọba lópin ọ̀sẹ̀ tó kọjá yìí.
Awọn ileegbafẹ ati ileejọsin mẹwaa ni ajọ ọhun ti pa laipẹ yii, nitori ti wọn kuna lati bọwọ fun ofin sun-funmi-sun-fun-ẹ, to de gbogbo awọn ileejọsin atawọn ileegbafẹ nitori arun Korona to ṣi n ja lọwọ.	Àwọn iléègbafẹ́ àti iléèjọsìn mẹ́wàá ni àjọ ọ̀hún ti pa láìpẹ́ yìí, nítorí tí wọ́n kùnà láti bọ̀wọ̀ fún òfin sún-fúnmi-sún-fún-ẹ, tó de gbogbo àwọn iléèjọsìn àtàwọn iléègbafẹ́ nítorí àrùn Kòrónà tó ṣì ń jà lọ́wọ́.
Alẹ patapata ti ajọ ọhun lọ kaakiri lati ṣabẹwo sawọn ileegbafẹ kan lọwọ ti tẹ awọn to lu ofin ijọba yii, gẹgẹ bi adari ajọ naa.	Alẹ́ pátápátá tí àjọ ọ̀hun lọ káàkiri láti ṣàbẹ̀wò sáwọn iléègbafẹ́ kan lọwọ́ ti tẹ àwọn tó lu òfin ìjọba yìí, gẹ́gẹ́ bí adarí àjọ náà.
Ọgbẹni Lanre Mọjọla ti sọ pe lara awọn ileegbafẹ ti ọwọ tẹ naa ni The Harvest, Bay Lounge, The Heavens Suites, Angle Villa Bar, Ehi Guest House & Gardens Egbeda, ati ileetura Mountain Top to wa lOjodu, Ọgbẹni Ṣeun Awojọbi to dari ikọ olubẹwo naa sọ pe nigba tawọn n fọwọ ofin mu awọn ileetura wọnyi lalẹ Fraide to kọja, ṣe lawọn to waa gbafẹ bẹrẹ si i yinbọn lu awọn agbefọba tijọba ran niṣẹ, awọn tiye wọn to ọgọrun la gbọ pe wọn kora jọ ti wọn n ṣe faaji lotẹẹli naa ni Baruwa nIpaja, eyi to lodi sofin ikoraẹnijọ lasiko Korona yii.	Ọ̀gbẹ́ni Lánre Mọjọlá ti sọ pé lára àwọn iléègbafẹ́ tí ọwọ́ tẹ̀ náà ni The Harvest, Bay Lounge, The Heavens Suites, Angle Villa Bar, Ehi Guest House & Gardens Egbeda, àti iléètura Mountain Top tó wà l’Ójòdú, Ọ̀gbẹ́ni Ṣeun Awójọbí tó darí ikọ̀ olùbẹ̀wò náà sọ pé nígbà táwọn ń fọwọ́ òfin mú àwọn iléètura wọ̀nyí lálẹ́ Fraide tó kọjá, ṣe làwọn tó wáá gbafẹ́ bẹ̀rẹ̀ sí í yìnbọn lu àwọn agbèfọ́ba tíjọba rán níṣẹ́, awọn tíye wọn tó ọgọ́rùn la gbọ́ pé wọ́n kóra jọ tí wọ́n ń ṣe fàájì lótẹ́ẹ̀lì náà ní Bàrúwá n’Ípájà, èyí tó lòdì sófin ìkóraẹnijọ lásìkò Kòrónà yìí.
Otẹẹli naa ti wa ni titipa bayii, iṣẹ ṣi n lọ lati fi ọwọ ofin mu gbogbo awọn tọrọ naa kan.	Òtẹ́ẹ̀lì náà ti wà ní títìpa báyìí, iṣẹ́ ṣì ń lọ láti fi ọwọ́ òfin mú gbogbo àwọn tọ́rọ̀ náà kàn.
Bakan naa ni wọn rọ gbogbo awọn ileeṣẹ ti ko ti i forukosilẹ pẹlu ajọ oun lori adirẹsi yii lori ẹrọ ayelujara wọn: www.lasgsafetyreg.com.	Bákan náà ni wọ́n rọ gbogbo àwọn iléeṣẹ́ tí kò tí ì forúkosílẹ̀ pẹ̀lú àjọ òun lórí àdírẹ́sì yìí lórí ẹ̀rọ ayélujára wọn: www.lasgsafetyreg.com.
Ẹ dakẹ rumọọsi, Olori Ọọni ko ti i bimọ	Ẹ dákẹ́ ‘rúmọ́ọ̀sì’, Olorì Ọọ̀ni kò tí ̀i bímọ
Lati aarọ ana niroyin ti n ja rain kaakiri ori ẹrọ ayelujara pe Olori Naomi Ṣilẹkuọla ti bimọ, koda wọn tun ni ọmọkunrin lantilanti ni olori bi, wọn si tun ni kii ṣe aafin ni ojiṣẹ Ọlọrun naa bimọ ọhun si.	Láti àárọ̀ àná nìròyìn ti ń jà ràìn káàkiri orí ẹ̀rọ ayélujára pé Olorì Naomi Ṣílẹ̀kùọlá ti bímọ, kódà wọ́n tún ní ọmọkùnrin làntìlanti ni olorì bí, wọ́n sì tún ní kì́í ṣe ààfin ni òjíṣẹ́ Ọlọ́run náà bímọ ọ̀hún sí.
Awọn ti wọn n sọ isọkusọ yii tun sọ pe lati oṣu kinni ọdun yii lawọn ti n ṣakiyesi pe ṣe ni Olori Naomi n sanra si i, wọn lawọn mọ daju pe obinrin naa ti loyun, ati pe lati bii oṣu mẹta kan ni wọn ti ko ẹru rẹ kuro laafin, itumo eyi ni pe Ọọniriṣa, Babatunde Ogunwusi, Ọjaja II, ko fẹ kawọn eeyan mọ igba ti iyawo rẹ maa bimọ ni.	Àwọn tí wọn ń sọ ìsọkúsọ yìí tún sọ pé láti oṣù kínní ọdún yìí làwọn ti ń ṣàkíyèsí pé ṣe ni Olorì Naomi ń sanra sí i, wọ́n láwọn mọ̀ dájú pé obìnrin náà ti lóyún, àti pé láti bíi oṣù mẹ́ta kan ni wọ́n ti kó ẹrù rẹ̀ kúrò láàfin, ìtumò èyí ni pé Ọọ̀nirìṣà, Babátúndé Ògúnwùsì, Ọ̀jajà II, kò fẹ́ káwọn èèyàn mọ ìgbà tí ìyàwó rẹ̀ máa bímọ ni.
Awọn oniroyin ẹlẹjẹ yii tiẹ tun n sọ pe ṣe lỌọni ti fun ọmọkunrin ọhun lorukọ, wọn ni Ọmọọba Adesọji Aderẹmi Ogunwusi ni kabiyesi fun ọmọ naa.	Àwọn oníròyìn ẹlẹ́jẹ̀ yìí tiẹ̀ tún ń sọ pé ṣe l’Ọọ̀ni ti fún ọmọkùnrin ọ̀hún lórúkọ, wọ́n ní Ọmọọba Adésọjí Adérẹ̀mí Ògúnwùsì ni kábíyèsí fún ọmọ náà.
Ṣugbọn, gbogbo ohun ti awọn oniroyin ẹlẹjẹ yii n sọ kiri ori ẹrọ ayelujara, irọ funfun balau ni, ko sootọ kan nibẹ.	Ṣùgbọ́n, gbogbo ohun tí àwọn oníròyìn ẹlẹ́jẹ̀ yìí ń sọ kiri orí ẹ̀rọ ayélujára, irọ́ funfun báláú ni, kò sóòtọ́ kan níbẹ̀.
Moses Ọlafare, akọwe iroyin Ọọniriṣa ti ni kawọn oniroyin da ahesọ naa nu, o ni ko sootọ ọrọ ninu rumọọsi ti wọn n gbe kiri naa.	Moses Ọláfare, akọ̀wé ìròyìn Ọọ̀niríṣá ti ní káwọn oníròyìn da àhesọ náà nù, ó ní kò sóòtọ́ ọ̀rọ̀ nínú rúmọ́ọ́sì tí wọ́n ń gbé kiri náà.
Mi o ni fesi sọrọ tỌbasanjọ sọ si mi bayii  Gani Adams	Mi ò ní fèsì sọ́rọ̀ t’Ọ́básanjọ́ sọ sí mi báyìí – Gàní Adams
Laide Gold	Láídé Gold
Lọsẹ to kọja yii ni Aarẹ orilẹ-ede yii tẹlẹ, Oloye Oluṣẹgun Ọbasanjọ fopin si ahesọ ọrọ tawọn kan n gbe pooyi ẹnu kiri lati ọsẹ to kọja pe oun ti pari ija ọlọdun pipẹ to wa laarin rẹ ati Iba Gani Adams Aarẹ Ọna Kakanfọ.	Lọ́sẹ̀ tó kọjá yìí ni Ààrẹ orílẹ̀-èdè yìí tẹ́lẹ̀, Olóyè Olúṣẹ́gun Ọbásanjọ́ fòpin sí àhesọ ọ̀rọ̀ táwọn kan ń gbé pòòyì ẹnu kiri láti ọ̀sẹ̀ tó kọjá pé òuń ti parí ìjà ọlọ́dún pípẹ́ tó wà láàrín rẹ̀ àti Iba Gàní Adams Ààrẹ Ọ̀nà Kakaǹfọ̀.
Ẹbọra Owu sọ pe, ko yẹ kawọn eeyan maa pọn nnkan ti ko ṣe e pọnle kọja bo ti yẹ toripe ko sija laarin awọn mejeeji, o kan jẹ pe iṣesi ati Ihuwasi rẹ ni ko wu oun bo ti wu ko kere mọ.	Ẹbọra Òwu sọ pé, kò yẹ káwọn èèyàn máa pọ́n nǹkan tí kò ṣe é pọ́nlé kọjá bó ti yẹ torípé kò síjà láàrín àwọn méjèèjì, ó kàn jẹ́ pé ìṣesí àti Ìhùwàsí rẹ̀ ni kò wu òun bó ti wù kó kéré mọ.
Iroyin to ja rain lọsẹ to kọja naa gba igboro kan pe Baba Iyabọ ti pada ba Gani Adams pari ija to ti n lọ laarin awọn mejeeji fun ọdun mẹẹẹdogun gbako, wọn ni ipade ipẹtusija naa waye nile Oloye Ayọ Adebanjọ niluu Eko.	Ìròyìn tó jà ràiǹ lọ́sẹ̀ tó kọjá náà gba ìgboro kan pé Bàbá Ìyábọ̀ ti padà bá Gàní Adams parí ìjà tó ti ń lọ láàrín àwọn méjèèjì fún ọdún mẹ́ẹ̀ẹ́dógún gbáko, wọ́n ni ìpàdé ìpẹ̀tùsíjà náà wáyé nílé Olóyè Ayọ̀ Adébánjọ nílùú Èkó.
Bawọn eeyan ṣe n sọ pe iru igbesẹ naa dara toripe ni bayii iṣokan lo yẹ ki gbogbo ọmọ Yoruba maa wa, bi onikaluku ba wa ni irẹpọ ni nnkan taa n fẹ yoo to wa lọwọ ṣugbọn ajaabalẹ ni ẹbọra owu fọrọ ọhun ṣe ninu atẹjade kan ti alakoso ọrọ iroyin rẹ Kẹhinde Akinyẹmi fi sita lo ti pe akiyesi awọn eeyan si ohun to ṣẹlẹ gangan nile Oloye naa.	Báwọn èèyàn ṣe ń sọ pé irú ìgbésẹ̀ náà dára torípé ní báyìí ìṣòkan ló yẹ kí gbogbo ọmọ Yorùbá máa wá, bí oníkálùkù bá wà ní ìrẹ́pọ̀ ni nǹkan táa ń fẹ́ yóò tó wa lọ́wọ́ ṣùgbọ́n àjáàbalẹ̀ ni ẹbọra òwu fọ̀rọ̀ ọ̀hún ṣe nínú àtẹ̀jáde kan tí alákóso ọ̀rọ̀ ìròyìn rẹ̀ Kẹ́hìndé Akínyẹmí fi síta ló ti pe àkíyèsí àwọn èèyàn sí ohun tó ṣẹlẹ̀ gangan nílé Olóyè náà.
Oloye Oluṣẹgun Ọbasanjọ ṣalaye ninu atẹjade naa pe Loooto ni mo lọọ ṣabẹwo si Oloye Ayọ Adebanjọ nile rẹ to wa ni Lẹkki Phase 1 lọjọ keji oṣu yii ti mo si ba Gani Adams nibẹ, ka ma parọ mi o ba ọmọkunrin naa ja ṣugbọn awọn iwa rẹ latẹyinwa ati bo ṣe n lo igbesi aye rẹ ko wu mi rara bẹẹ ni ko ba alakalẹ eto temi mu.	Olóyè Olúṣẹ́gun Ọbásanjọ́ ṣàlàyé nínú àtẹ̀jáde náà pé ‘Lóòótó ni mo lọọ ṣàbẹ̀wò sí Olóyè Ayọ̀ Adébánjọ nílé rẹ̀ tó wà ní Lẹ́kkí Phase 1 lọ́jọ́ kejì oṣù yìí tí mo sì bá Gàní Adams níbẹ̀, ká má parọ́ mi ò bá ọmọkùnrin náà jà ṣùgbọ́n àwọn ìwà rẹ̀ látẹ̀yìnwá àti bó ṣe ń lo ìgbésí ayé rẹ̀ kò wù mí rárá bẹ́ẹ̀ ni kò bá àlàkalẹ̀ ètò témi mu.
Ọbasanjọ tẹ siwaju ninu ọrọ rẹ pe, ọdun ti pẹ toun ti kọ jalẹ lati ṣe ipade kan pẹlu Gani koda nigba toun wa lori aleefa gẹgẹ bi Aarẹ orilẹ-ede yii ati lẹyin toun ti fi ipo naa silẹ bi o tilẹ jẹ pe lọpọ igba ni ọkunrin naa maa n kọwe ẹbẹ ranṣẹ lati ri oun ṣugbọn ṣe loun maa n kọ jalẹ.	Ọbásanjọ́ tẹ̀ síwájú nínú ọ̀rọ̀ rẹ̀ pé, ọdún ti pẹ́ tóun ti kọ̀ jálẹ̀ láti ṣe ìpàdé kan pẹ̀lú Gàní kódà nígbà tóun wà lórí àlèéfà gẹ́gẹ́ bí Ààrẹ orílẹ̀-èdè yìí àti lẹ́yìn tóun ti fi ipò náà sílẹ̀ bí ó tilẹ̀ jẹ́ pé lọ́pọ̀ ìgbà ni ọkùnrin náà máa ń kọ̀wé ẹ̀bẹ̀ ránṣẹ́ láti rí òun ṣùgbọ́n ṣe lòun máa ń kọ̀ jálẹ̀.
Aarẹ tẹlẹ naa wa fi kun ọrọ rẹ pe, bi a ba tiẹ ri ẹni toun ṣẹ lọkunrin tabi lobinrin, ori ko nii di iru laelae, oun ko ni i re ibi kan lati pari ẹ bikoṣe ninu ọgba ile oun niluu Abẹokuta.	Àar̀ẹ tẹ́lẹ̀ náà wá fi kún ọ̀rọ̀ rẹ̀ pé, bí a bá tiẹ̀ rí ẹni tóun ṣẹ̀ lọ́kùnrin tàbí lòbìnrin, orí kò níi di ìrù láéláé, òun kò ní í re ibí kan láti parí ẹ̀ bíkòṣe nínú ọgbà ilé òun nílùú Abẹ́òkúta.
Ẹwẹ, iwe iroyin Aṣejere pe Iba Gani Adams lori foonu lati gbọ tẹnu wọn lori ọrọ ti Oloye Ọbasanjọ sọ ṣugbọn ohun ti won ba wa sọ naa ni pe, ko sọrọ.	Ẹ̀wẹ̀, ìwé ìròyìn Àṣejèrè pe Iba Gàní Adams lórí fóònù láti gbọ́ tẹnu wọn lórí ọ̀rọ̀ tí Olóyè Ọbásanjọ́ sọ ṣùgbọ́n ohun tí wón bá wa sọ náà ni pé, kò sọ́rọ̀.
Atolowo ati mẹkunnu ni Reluwee tuntun wa fun  Ọga Reluwee, Jerry Oche	Àtolówó àti mẹ̀kúnnù ni Rélùweè tuntun wà fún – Ọ̀gá Rélùweè, Jerry Oche
Bẹẹ ba deluu oyinbo, kii ṣe ibi tawọn eeyan ti n ṣiṣẹ ni wọn n gbe, eeyan le maa ṣiṣẹ ni Eko ko maa gbe Ilọrin tabi Ọyọ, ṣugbọn awọn to n ṣeru ẹ lọdọ tiwa nibi, nnkan kekere kọ loju wọn n ri, paapaa pẹlu iṣoro sunkẹrẹ-fakẹrẹ to n lọ lọwọ lasiko yii.	Bẹ́ẹ bá dèlùú òyìnbó, kìí ṣe ibi táwọn èèyàn ti ń ṣiṣẹ́ ni wọ́n ń gbé, èèyàn le máa ṣiṣẹ́ ní Èkó kó máa gbé Ìlọrin tàbí Ọ̀yọ́, ṣùgbọ́n àwọn tó ń ṣerú ẹ̀ lọ́dọ́ tiwa níbí, nǹkan kékeré kọ́ lojú wọn ń rí, pàápàá pẹ̀lú ìṣòro súnkẹrẹ-fàkẹrẹ tó ń lọ lọ́wọ́ lásìkò yìí.
Ṣugbọn ibi tileeṣẹ Reluwee wa fẹ ki ọrọ-aje orilẹ-ede yii de niyẹn.	Ṣùgbọ́n ibi tíléeṣẹ́ Rélùweè wà fẹ́ kí ọrọ̀-ajé orílẹ̀-èdè yìí dé nìyẹn.
Ko si yaayan lẹnu nigba ti ọga ileeṣẹ ọhun sọ laipẹ yii pe erongba ileeṣẹ oun ni lati mu kawọn eeyan maa wa lati Abẹokuta waa ṣiṣẹ lEkoo, lati Ibadan maa wa ṣiṣẹ lEkoo ati bẹẹ bẹẹ lọ.	Kò sì yààyàn lẹ́nu nígbà tí ọ̀gá iléeṣẹ́ ọ̀hún sọ láìpẹ́ yìí pé èròǹgbà iléeṣẹ́ òun ni láti mú káwọn èèyàn máa wá láti Abẹ́òkúta wáá ṣiṣẹ́ l’Ékòó, láti Ìbàdàn máa wá ṣiṣẹ́ l’Ekòó àti bẹ́ẹ̀ bẹ́ẹ̀ lọ.
Ohun to si ṣee ṣe ni, nitori irinajo naa ko ju wakati kan lọ, lai si sunkẹrẹ-fakẹrẹ.	Ohun tó sì ṣeé ṣe ni, nítorí ìrìnàjò náà kò ju wákàtí kan lọ, láì sí súnkẹrẹ-fàkẹrẹ.
Kii ṣe bẹẹ nikan ọkunrin naa ni yoo rọrun fawọn agbẹ atawọn alarobọ lati maa ko nnkan oko wọn lati igberiko wa si igbooro ọja waa ta lowo pọọku.	Kìí ṣe bẹ́ẹ̀ nìkan ọkùnrin náà ní yóò rọrùn fáwọn àgbẹ̀ àtàwọn aláróbọ̀ láti máa kó nǹkan oko wọn láti ìgbèríko wá sí ìgbooro ọjà wáá tà lówó pọ́ọ́kú.
Erongba ileeṣẹ yii lo mu ki Aṣejere tẹkọ leti lọ sọdọ ọga ileeṣẹ ọhun, Alagba Jerry Oche, ti wọn n pe ni Lagos Railway District Manager (RDM) lati fọrọwerọ pẹlu wọn lori idagbasoke tuntun to de ba iṣẹ Reluwee ati ohun ti awọn araalu gbọdọ maa reti.	Èròǹgbà iléeṣẹ́ yìí ló mú kí Àṣejèrè tẹkọ̀ létí lọ sọ́dọ̀ ọ̀gá iléeṣẹ́ ọ̀hún, Alágba Jerry Oche, tí wọ́n ń pè ní Lagos Railway District Manager (RDM) láti fọ̀rọ̀wérọ̀ pẹ̀lú wọn lórí ìdàgbàsókè tuntun tó dé bá iṣẹ́ Rélùweè àti ohun tí àwọn aráàlú gbọ́dọ̀ máa retí.
Ohun ti Ogbeni Jerry Oche ba akọroyin wa, SAM.AKINROLE sọ lọfiisi wọn ree.	Ohun tí Ògbéni Jerry Oche bá akọ̀ròyìn wa, SAM.AKÍNRÓLÉ sọ lọ́fíìsì wọn rèé.
Kin ni idi ti ẹ fi pẹ to yii?	Kín ni ìdí tí ẹ fi pẹ́ tó yìí?
Ọdun 1898 nileeṣẹ Reluwee bẹrẹ, ọdun 1998 la ṣe ọgọrun-un ọdun.	Ọdún 1898 niléeṣẹ́ Rélùweè bẹ̀rẹ̀, ọdún 1998 la ṣe ọgọ́rùn-ún ọdún.
Ẹ mọ iye ọdun to da bayii.	Ẹ mọ iye ọdún tó dà báyìí.
Ileeṣẹ Reluwee kii ṣe ẹgbẹ onimọto, NURTW, kii ṣẹgbẹ kan lẹka igbokegbodo ọkọ.	Iléeṣẹ́ Rélùweè kìí ṣe ẹgbẹ́ onímọ́tò, NURTW, kìí ṣẹgbẹ́ kan lẹ́ka ìgbòkègbodò ọkọ̀.
Iṣẹ tiwa ni lati gbe awọn eeyan lati ibusọ kan sibusọ keji, nibi ti oju irin ba si wa ni.	Iṣẹ́ tiwa ni láti gbé àwọn èèyàn láti ibùsọ̀ kan síbùsọ̀ kejì, níbi tí ojú irin bá sì wà ni.
Ibi ti ko ba si oju irin, ẹ o le ri ileeṣẹ Reluwee nibẹ rara.	Ibi tí kò bá sí ojú irin, ẹ ò le rí iléeṣẹ́ Rélùweè níbẹ̀ rárá.
Bii ẹgbẹrun mẹta ataabọ kilomita ni oju irin taa ni lorilẹ-ede yii, oju irin atijọ ni mo n sọ o.	Bíi ẹgbẹ̀rún mẹ́ta àtààbọ̀ kìlómítà ni ojú irin táa ní lórílẹ̀-èdè yìí, ojú irin àtijọ́ ni mo ń sọ o.
Ṣugbọn a ti n ko oju-irin tuntun, iyẹn Reluwee mi-in bayii.	Ṣùgbọ́n a ti ń kó ojú-irin tuntun, ìyẹn Rélúweè mí-ìn báyìí.
Nitori naa, ko rọrun fun ẹni to wa ni Ikoyi tabi Lẹkki tabi Victoria Island lati tete mọ pe Reluwee ṣi n ṣiṣẹ, nitori ko gba adugbo wọn kọja.	Nítorí náà, kò rọrùn fún ẹni tó wà ní Ìkòyí tàbí Lẹ́kkí tàbi Victoria Island láti tètè mọ̀ pé Rélùweè ṣì ń ṣiṣẹ́, nítorí kò gba àdúgbò wọn kọjá.
Ṣugbọn bi ẹ ba beere lọwọ awọn to n gbe Iju, Agbado, Itori titi de Kajọla, wọn a mọ.	Ṣùgbọ́n bí ẹ bá bèèrè lọ́wọ́ àwọn tó ń gbé Ìjú, Àgbàdo, Ìtóri títí dé Kájọlà, wọ́n á mọ̀.
Ọpọlọpọ awọn eeyan ni kii le wa si Eko bi Reluwee ko ba ṣiṣẹ.	Ọ̀pọ̀lọpọ̀ àwọn èèyàn ni kìí le wá sí Èkó bí Rélùweè kò bá ṣiṣẹ́.
Kin ni iyatọ laarin oju irin atijọ ati eyi ti ẹ ṣẹṣẹ n ṣe lọwọ?	Kín ni ìyàtọ̀ láàrín ojú irin àtijọ́ àti èyí tí ẹ ṣẹ̀ṣẹ̀ ń ṣe lọ́wọ́?
Wọn fẹ jura wọn lọ.	Wọ́n fẹ̀ jura wọn lọ.
Awọn ọkọ Reluwee tuntun yẹn ni wọn n lo nilẹ okeere, o gba ero, o ni aye fun awọn ẹru ati ero, bakan naa leeyan tun le ri awọn ẹya ara ọkọ naa, iyẹn paati ra, kii ṣe awọn ọkọ teeyan ko ni le ri paati rẹ ra.	Awọn ọkọ̀ Rélùweè tuntun yẹn ni wọ́n ń lò nílẹ̀ òkèèrè, ó gba èrò, ó ní àyè fún àwọn ẹrù àti èrò, bákan náà lèèyàn tún le rí àwọn ẹ̀yà ara ọkọ̀ náà, ìyẹn páàtì rà, kìí ṣe àwọn ọkọ̀ téèyàn kò ní le rí páàtì rẹ̀ rà.
Awọn tuntun yẹn si tun n sare ju tatijọ lọ.	Àwọn tuntun yẹn sì tún ń sáré ju tàtijọ́ lọ.
Awọn ero meloo lẹ n ko lojumọ?	Àwọn èrò mélòó lẹ ń kó lójúmọ́?
Bo tiẹ jẹ pe a ṣẹṣẹ bẹrẹ iṣẹ pada ni, ṣugbọn ki a too dawọ iṣẹ duro, a n gbe to ẹgbẹrun mẹwaa eeyan lojumọ.	Bó tiẹ̀ jẹ́ pé a ṣẹ̀ṣẹ̀ bẹ̀rẹ̀ iṣẹ́ padà ni, ṣùgbọ́n kí a tóó dáwọ́ iṣẹ́ dúró, a ń gbé tó ẹgbẹ̀rún mẹ́wàá èèyàn lójúmọ́.
Ṣugbọn lọwọ yii, awọn ero taa n ko ko ju bii ẹgbẹrun marun-un si meje lọ, nitori a ti din awọn ọkọ taa n lo ku.	Ṣùgbọ́n lọ́wọ́ yìí, àwọn èrò táa ń kó kò ju bíi ẹgbẹ̀rún márùn-ún sí méje lọ, nítorí a ti dín àwọn ọkọ̀ táa ń lò kù.
Laye atijọ awọn obi wa to n ṣowo maa n lọ lati ọdọ wa nibi, wọn a ko ọja lọ soke ọya lọọ ṣowo kara-kata, njẹ iru ẹ ṣi n ṣẹlẹ nileeṣẹ Reluwee?	Láyé àtijọ́ àwọn òbí wa tó ń ṣòwò máa ń lọ láti ọ̀dọ̀ wa níbí, wọ́n á kó ọjà lọ sókè ọya lọọ ṣòwò kárà-kátà, ǹjẹ́ irú ẹ̀ ṣì ń ṣẹlẹ̀ níléeṣẹ́ Rélùweè?
Daadaa, lọjọ Fraide to kọja, ọkan ninu awọn Reluwee wa gbera lọ si Kano, bi mo ṣe n ba yin sọrọ lọwọ yii, o ṣẹṣẹ gbera niluu Jẹbba ni, o n pada bọ lEkoo niyẹn, Bo ba si tun di ọjọ Fraide yoo tun pada lọ si Kano, Ọsọọsẹ lo maa n lọ bọ.	Dáadáa, lọ́jọ́ Fráìde tó kọjá, ọ̀kan nínú àwọn Rélùweè wa gbéra lọ sí Kánò, bí mo ṣe ń bá yin sọ̀rọ̀ lọ́wọ́ yìí, ó ṣẹ́ṣẹ̀ gbéra nílùú Jẹ́bbà ni, ó ń padà bọ̀ l’Ékòó nìyẹn, Bó bá sì tún di ọjọ́ Fraide yóò tún padà lọ sí Kánò, Ọ̀sọ̀ọ̀sẹ̀ ló máa ń lọ bọ̀.
bo ba si maa lọ bẹẹ yẹn; o ma gba Abẹokuta, Ibadan, Iwo, Oṣogbo, Ọffa, Ilọrin, Jẹbba, Mọkwa, Ilọrin, Kutuwenji.	bó bá sì máa lọ bẹ́ẹ̀ yẹn; ó má gba Abẹ́òkúta, Ìbàdàn, Ìwó, Òṣogbo, Ọ̀ffà, Ìlọrin, Jẹ́bbà, Mọ́kwá, Ìlọrin, Kútúwenji.
Ẹyin naa ranti awọn ilu taa fi n ṣe yẹyẹ laye atijọ, awọn bii Kutuwenji, a n gbe ero; a si tun n gbe ẹru.	Ẹ̀yin náà rántí àwọn ìlú táa fi ń ṣe yẹ̀yẹ́ láyé àtijọ́, àwọn bíi Kútúwenji, a ń gbé èrò; a sì tún ń gbé ẹrù.
Awọn igboro Eko ati itosi nkọ?	Àwọn ìgboro Èkó àti itòsí ǹkọ̀?
Bẹẹ ni, lọwọ yii, Reluwee wa n na Eko si Ibadan, koda ọfẹ la n na eyi lọwọ yii, nitori a fi n wo bi awọn ọkọ oju-irin wa ṣe n ṣiṣẹ si, ko too di pe a tun maa bẹrẹ iṣẹ pada.	Bẹ́ẹ̀ ni, lọ́wọ́ yíí, Rélùweè wa ń ná Èkó sí Ìbàdàn, kódà ọ̀fẹ́ la ń ná èyí lọ́wọ́ yìí, nítorí a fi ń wo bí àwọn ọkọ̀ ojú-irin wa ṣe ń ṣiṣẹ́ sí, kó tóó di pé a tún máa bẹ̀rẹ̀ iṣẹ́ padà.
Ṣe ẹ ranti pe mo sọ fun yin pe a o tii bẹrẹ iṣẹ ni pẹrẹu, a kan si n dan awọn ọkọ yẹn wo loju irin, ka fi mọ bi wọn ṣe n ṣiṣẹ si ni.	Ṣé ẹ rántí pé mo sọ fún yín pé a ò tíì bẹ̀rẹ̀ iṣẹ́ ní pẹrẹu, a kàn sì ń dán àwọn ọkọ̀ yẹn wò lójú irin, ká fi mọ bí wọ́n ṣe ń ṣiṣẹ́ sí ni.
Fun iṣẹju meloo wa ni Irinajo Eko si Ibadan yẹn?	Fún ìṣẹ́jú mélòó wà ni Ìrìnàjò Èkó sí Ìbàdàn yẹn?
Ko to wakati meji o, ṣe ẹ mọ pe ko si go siloo, ko si wahala sunkẹrẹ fakẹrẹ, ọkọ yẹn si n sare ju ti tẹlẹ lọ.	Kò tó wákàtí méjì o, ṣé ẹ mọ̀ pé kò sí gó síloò, kò sí wàhálà súnkẹrẹ fàkẹrẹ, ọkọ̀ yẹn sì ń sáré ju ti tẹ́lẹ̀ lọ.
Mo sọ fun yin ṣaaju pe ọkọ taa n lo lọwọ yii, ti wọn n pe ni Standard Gauge, o n sare ju ti tẹlẹ lọ, ti wọn n pe ni Narrow Gauge lede oyinbo.	Mo sọ fún yín ṣáájú pé ọkọ̀ táa ń lò lọ́wọ́ yìí, tí wọ́n ń pè ní Standard Gauge, ó ń sáre ju ti tẹ́lẹ̀ lọ, tí wọ́n ń pè ní Narrow Gauge lédè òyìnbó.
Nigba to ba maa fi di inu oṣu kẹrin, iṣẹ maa bẹrẹ ni pẹrẹu.	Nígbà tó bá máa fi di inú oṣù kẹrin, iṣẹ́ máa bẹ̀rẹ̀ ní pẹrẹu.
Ẹ n sọrọ nipa iyatọ to wa laarin ileeṣẹ Reluwee ati idi tileeṣẹ ọhun fi pẹ to bẹẹ lẹẹkan, ẹ o ti i pari ọrọ naa.	Ẹ ń sọ̀rọ̀ nípa ìyàtọ̀ tó wà láàrín iléeṣẹ́ Rélùweè àti ìdí tíléeṣẹ́ ọ̀hún fi pẹ́ tó bẹ́ẹ̀ lẹ́ẹ̀kan, ẹ ò tí ì parí ọ̀rọ̀ náà.
Ohun ti mo n gbiyanju ati sọ ni pe, idi tawọn eeyan fi ri ileese Reluwee bi ileeṣẹ awọn arugbo ni pe ileeṣẹ ijọba ni, awọn to si n ṣiṣẹ nibẹ, oṣiṣẹ ijọba ni wọn, o digba tiye ọdun ba pe ọdun marundinlogoji ki wọn too fẹyinti nibẹ.	Ohun tí mo ń gbìyànjú àti sọ ni pé, ìdí táwọn èèyàn fi rí iléesé Rélùweè bí iléeṣẹ́ àwọn arúgbó ni pé iléeṣẹ́ ìjọba ni, àwọn tó sì ń ṣiṣẹ́ níbẹ̀, òṣìṣẹ́ ìjọba ni wọ́n, ó dìgbà tíye ọdún bá pé ọdún márùndínlógójì kí wọ́n tóó fẹ̀yìntì níbẹ̀.
Ileeṣẹ naa ti le lọgọrun uu ọdun, ko ṣee ṣe fun yin lati tun ri awọn arugbo aye atijọ yẹn nibẹ, nitori wọn ti fẹyinti.	Iléeṣẹ́ náà ti lé lọ́gọ́rùn úu ọdún, kò ṣeé ṣe fún yín láti tún rí àwọn arúgbó ayé àtijọ́ yẹn níbẹ̀, nítorí wọ́n ti fẹ̀yìntì.
Bakan naa, ijọba ko mu ọrọ ileeṣẹ Reluwee kere mọ o, won ti ri i pe gbọọrọgbọọrọ ni Reluwee fi ju awọn ẹka ọkọ yooku lọ.	Bákan náà, ìjọba kò mú ọ̀rọ̀ iléeṣẹ́ Rélùweè kéré mọ́ o, wón ti rí i pé gbọ̀ọ̀rọ̀gbọọrọ ni Rélùweè fi ju àwọn ẹ̀ka ọkọ̀ yóókù lọ.
Lọna wo?	Lọ́nà wo?
Ko buru, eeyan meloo ni bọọsi n ko lẹẹkan ṣoṣo?	Kò burú, èèyàn mèlòó ni bọ́ọ̀sì ń kó lẹ́ẹ̀kan ṣoṣo?
Boya mejidinlogun tabi mẹrinlelogun.	Bóýa méjìdínlógún tàbí mẹ́rìnlélógún.
Bo jẹ moluẹ ni nkọ?	Bó jẹ́ móluẹ̀ ni ńkọ́?
Ka sọ pe ọgọrun eeyan leekan ṣoṣo.	Ká sọ pé ọgọ́rùn èèyàn léèkan ṣoṣo.
Ṣugbọn, ọkan ninu awọn ọkọ taa so mọra wọn loju irin yẹn yoo gbe eeya mejilelaaadọrun (92) lẹẹkanṣoṣo, gbogbo awọn ọkọ taa so mọra loju irin yẹn si jẹ mẹrinla.	Ṣùgbọ́n, ọ̀kan nínú àwọn ọkọ̀ táa so mọ́ra wọn lójú irin yẹn yóò gbé èèyá̀ méjìléláàádọ́rùn (92) lẹ́ẹ̀kanṣoṣo, gbogbo àwọn ọkọ̀ táa so mọ́ra lójú irin yẹn sì jẹ́ mẹ́rìnlá.
Baa ba wa ṣe iṣiro rẹ nkọ, iyẹn ti le lẹgbẹrun kan, koda tẹẹ ba ṣe iṣiro yẹn daadaa, o le lẹgbẹfa eeyan taa n gbe lẹẹkan ṣoṣo.	Báa bá wá ṣe ìṣirò rẹ̀ ńkọ́, ìyẹn tí lé lẹ́gbẹ̀rún kan, kódà tẹ́ẹ bá ṣe ìṣirò yẹn dáadáa, ó lé lẹ́gbẹ̀fà èèyàn táa ń gbé lẹ́ẹ̀kan ṣoṣo.
Njẹ iyẹn ko ju ero ti moluẹ n gbe lọ?	Ǹjẹ́ ìyẹn kò ju èrò ti móluẹ̀ ń gbé lọ?
Itumọ ẹ ni pe bii moluẹ mẹwaa laa n ko kuro loju titi lẹẹkanṣoṣo.	Ìtumọ̀ ẹ̀ ni pé bíi móluẹ̀ mẹ́wàá laa ń kó kúrò lójú títì lẹ́ẹ̀kanṣoṣo.
Ẹ jẹ ka tun wo awọn to n duro ninu ọkọ o.	Ẹ jẹ́ ká tún wo àwọn tó ń dúró nínú ọkọ̀ o.
Ọpọ igba gan an lo jẹ pe awọn eeyan to n duro ju awọn to jokoo ninu Reluwee lọ.	Ọ̀pọ̀ ìgbà gan an ló jẹ́ pé àwọn èèyàn tó ń dúró ju àwọn tó jókòó nínú Rélùweè lọ.
Ohun to mu ko yatọ sawọn ẹka ọkọ yooku niyẹn.	Ohun tó mú kó yàtọ̀ sáwọn ẹ̀ka ọkọ̀ yóókù nìyẹn.
Bi ijọba ipinlẹ ba le kowo le e lori, iyatọ pupọ lo maa de ba eto igbokegbodo ọkọ lorilẹ-ede yii.	Bí ìjọba ìpínlẹ̀ bá le kówó lé e lórí, ìyàtọ̀ púpọ̀ ló máa dé bá ètò ìgbòkègbodò ọkọ̀ lórílẹ̀-edè yìí.
Ẹ jẹ ka gboriyin fun ijọba Eko ti wọn ti bẹrẹ eyi ti wọn n ṣe lọwọ lati Okokomaiko si Eko, ẹyin naa ẹ wo awọn inira ti ọkọ yẹn maa mu kuro lọdọ awọn araalu ti yoo maa lo o, nigba to ba bẹrẹ iṣẹ.	Ẹ jẹ́ ká gbóríyìn fún ìjọba Èkó tí wọ́n ti bẹ̀rẹ̀ èyí tí wọ́n ń ṣe lọ́wọ́ láti Òkòkòmaikò sí Èkó, ẹ̀yin náà ẹ wo àwọn ìnira tí ọkọ̀ yẹn máa mú kúrò lọ́dọ̀ àwọn aráàlú tí yóò máa lò ó, nígbà tó bá bẹ̀rẹ̀ iṣẹ́.
Ẹni to n gbe Agbado, to n lọọ ṣiṣẹ ni VI, njẹ ko mu ọpọlọ dani pe ki n gbe ọkọ mi silẹ ki n wọ ọkọ oju irin.	Ẹni tó ń gbé Àgbàdo, tó ń lọọ ṣiṣẹ́ ní VI, ǹjẹ́ kò mú ọpọlọ dání pé kí n gbé ọk̀ọ mi sílẹ̀ kí n wọ ọkọ̀ ojú irin.
Ibi taa n gbe iṣẹ Reluwee lọ lorilẹ-ede yii niyẹn, iyẹn ni pe Reluwee ti olowo ati mẹkunnu le wọ, ohun to jẹ wa logun niyẹn.	Ibi taa ń gbé iṣẹ́ Rélùweè lọ lórílẹ̀-èdè yìí nìyẹn, ìyẹn ni pé Rélùweè tí olówó àti mẹ̀kúnnù le wọ̀, ohun tó jẹ wá lógún nìyẹn.
Iyẹn lo fẹ ki n beere pe iru awọn eeyan wo le n reti ki wọn waa wọ awọn Reluwee yin, njẹ aye wa fun awọn oniṣowo kereje-kereje wa?	Ìyẹn ló fẹ́ kí n bèèrè pé irú àwọn èèyàn wo le ń retí kí wọ́n wáá wọ àwọn Rélùweè yín, ǹjẹ́ àyé wà fún àwọn oníṣòwò kéréje-kéréje wa?
Ko sẹni ti ko si fun, o wa fun olowo, o wa fun mẹkunnu, koda bẹẹ ba fẹẹ ṣepade nileeṣẹ yin, ti ẹ si fẹẹ rinrinajo, ẹ le ko ara yin wa, ki ẹ maa rinrinajo yin lọ, ki ẹ si tun maa ṣepade yin lọ.	Kò sẹ́ni tí kò sí fún, ó wà fún olówó, ó wà fún mẹ̀kúnnù, kódà bẹẹ bá fẹ́ẹ́ ṣèpàdé níléeṣẹ́ yín, tí ẹ sì fẹ́ẹ́ rìnrìnàjò, ẹ lè kó ara yín wá, kí ẹ máa rìnrìnàjò yín lọ, kí ẹ sì tún máa ṣèpàdé yín lọ.
Tawọn olowo nla naa wa.	Táwọn olówó ńlá náà wà.
Njẹ awọn nnkan ti ẹ n sọ fun wa yii le pẹ?	Ǹjẹ́ àwọn nǹkan tí ẹ ń sọ fún wa yìí le pẹ́?
Bẹẹ ni, eyi lo mu ki ijọba apapọ ṣagbekalẹ ileewe yunifasiti Reluwee ti wọn gbe lọ siluu Katsina lọhun-un.	Bẹ́ẹ̀ ni, èyí ló mú kí ìjọba àpapọ̀ ṣàgbékalẹ̀ iléèwé yunifásítì Rélùweè tí wọ́n gbé lọ sílùú Katsina lọ́hùn-ún.
Idi ni pe ko si ileese Reluwee ni Naijiria, a si fẹ ko wa gẹgẹ bo ti wa nilẹ South Afrika ati ni Egypt.	Ìdí ni pé kò sí iléesé Rélùweè ní Nàíjíríà, a sì fẹ́ kó wa gẹ́gẹ́ bó ti wà nílẹ̀ South Afrika àti ní Egypt.
Loootọ lawọn ileewe ẹkọṣẹ wa fun awọn oṣiṣẹ Reluwee, ṣugbọn iwọnba iṣẹ ni wọn n ṣe nibẹ, ohun to fa yunifasiti niyẹn.	Lóòótọ́ làwọn iléèwé ẹ̀kọ́ṣẹ́ wà fún àwọn òṣìṣẹ́ Rélùweè, ṣùgbọ́n ìwọ̀nba ìṣẹ́ ni wọ́n ń ṣe níbẹ̀, ohun tó fa yunifásítì nìyẹn.
Bakan naa ni ileeṣẹ ti a ṣi si Kajọla, awọn ni wọn a maa ṣe ọkọ ti a fi n gbe ẹru ati eeyan, ko digba taa ba de ilẹ okeere.	Bákan náà ni iléeṣẹ́ tí a ṣí sí Kájọ́la, àwọn ni wọ́n á máa ṣe ọkọ tí a fi ń gbé ẹrù àti èèyàn, kò dìgbà táa bá dé ilẹ̀ òkèèrè.
Yatọ si imugbooro ti ẹ n mu ba awọn ọkọ Reluwee wa, ki tun lawọn anfaani ọrọ-aje to tun le ṣẹlẹ sawọn araalu?	Yàtọ̀ sí ìmúgbòòrò tí ẹ ń mú bá àwọn ọkọ̀ Rélùweè wa, kí tún làwọn àǹfààní ọrọ̀-ajé tó tún le ṣẹlẹ̀ sáwọn aráàlú?
Ohun kan to ṣe pataki julọ ni pe, imugbooro to n ba Reluwee tuntun ti a n ṣe lọwọ yii maa mu ki idagbasoke ṣẹlẹ lawọn ilu kan.	Ohun kan tó ṣe pàtàkì jùlọ ni pé, ìmúgbòòrò tó ń bá Rélùweè tuntun tí a ń ṣe lọ́wọ́ yìí máa mú kí ìdàgbàsókè ṣẹlẹ̀ láwọn ìlú kan.
Nitori awọn ibudokọ tuntun maa dide, baa ṣe ni Ijoko, Kajọla, ati bẹẹ bẹẹ lọ, bẹẹ la maa ni awọn ibudokọ tuntun ti wọn jẹ ilu tawọn eeyan ko mọ tẹlẹ.	Nítorí àwọn ibùdókọ̀ tuntun máa dìde, báa ṣe ní Ìjókò, Kájọlà, àti bẹ́ẹ̀ bẹ́ẹ̀ lọ, bẹ́ẹ̀ la máa ní àwọn ibùdókọ̀ tuntun tí wọ́n jẹ́ ìlú táwọn èèyàn kò mọ̀ tẹ́lẹ̀.
Eyi si tun maa fun awọn onileeṣẹ nla nla lanfaani ati lọọ daṣẹ silẹ lawọn ilu yẹn ati agbegbe wọn, gẹgẹ baa ṣe ni niluu Ọta.	Èyí sì tún máa fún àwọn oníléeṣẹ́ ńlá ńlá láǹfààní àti lọọ dáṣẹ́ sílẹ̀ láwọn ìlú yẹn àti agbègbè wọn, gẹ́gẹ́ báa ṣe ní nìlúú Ọ̀tà.
O dabii igba teeyan lọọ da ileeṣẹ silẹ tabi da ileewe giga silẹ sabule ni, o ti di dandan ki abule yẹn laju tipatipa, nitori awọn eeyan maa wa sibẹ wa ṣe ohun kan tabi ikeji.	Ó dàbíi ìgbà téèyàn lọọ dá iléeṣẹ́ sílẹ̀ tàbí dá iléèwé gíga sílẹ̀ sábúlé ni, ó ti di dandan kí abúlé yẹn lajú tipátipá, nítorí àwọn èèyàn máa wá síbẹ̀ wá ṣe ohun kan tàbí ìkejì.
Bo ṣe maa ri fun awọn adugbo tuntun taa fẹẹ gbe Reluwee tuntun yẹn gba niyẹn.	Bó ṣe máa rí fún àwọn àdúgbò tuntun táa fẹ́ẹ́ gbé Rélùweè tuntun yẹn gbà nìyẹn.
Mo n ki awọn eeyan abule yẹn ku oju lọna.	Mo ń kí àwọn èèyàn abúlé yẹn kú ojú lọ́nà.
Njẹ awọn ọmọ ilẹ wa wa ninu awọn to n ṣiṣẹ pẹlu awọn agbaṣẹṣe ti ẹ gbeṣẹ fun?	Ǹjẹ́ àwọn ọmọ ilẹ̀ wa wà nínú àwọn tó ń ṣiṣẹ́ pẹ̀lú àwọn agbaṣẹ́ṣe tí ẹ gbéṣẹ́ fún?
Bẹẹ ni, awọn ọmọ wa wa ninu wọn, ileeṣẹ taa gbeṣẹ fun naa lawọn ọmọ ilẹ wa to n ṣiṣẹ pẹlu wọn.	Bẹ́ẹ̀ ni, àwọn ọmọ wa wà nínú wọn, iléeṣẹ́ táa gbéṣẹ́ fún náà láwọn ọmọ ilẹ̀ wa tó ń ṣiṣẹ́ pẹ̀lú wọn.
Njẹ o ṣee ṣe ka ṣofin to maa fofin de awọn ọkọ ajagbe elejo lati maa lo ọkọ oju irin, dipo oju titi ti wọn n gbe ẹru wọn gba?Awọn aṣofin wa lo maa ṣeyẹn, ṣugbọn ka too le ṣeyẹn, a gbọdọ ni awọn ọkọ oju irin to le ṣiṣẹ yẹn, ohun taa ni ko ti i to rara.	Ǹjẹ́ ó ṣeé ṣe ká ṣòfin tó máa fòfin de àwọn ọkọ̀ àjàgbé eléjò láti máa lo ọkọ̀ ojú irin, dípò ojú títì tí wọ́n ń gbé ẹrù wọn gbà?Àwọn aṣòfin wa ló máa ṣèyẹn, ṣùgbọ́n ká tóó le ṣèyẹn, a gbọ́dọ̀ ní àwọn ọkọ̀ ojú irin tó le ṣiṣẹ́ yẹn, ohun táa ní kò tí ì tó rárá.
Ohun to dara ni, ṣugbọn asiko ko ti i to.	Ohun tó dára ni, ṣùgbọ́n àsìkò kò tí ì tó.
Fun apẹẹrẹ, apa wa ko ka awọn ti won n waa ba wa pe ka ba awọn gbe kontena wọn lati Apapa, nitori akoko ati iye owo taa n gba lọwọ wọn, lara awọn ipenija to wa lọwọ niyẹn.	Fún àpẹẹrẹ, apá wa kò ká àwọn tí wón ń wáá bá wa pé ká bá àwọn gbé kònténà wọn láti Àpápá, nítorí àkóko àti iye owó táa ń gbà lọ́wọ́ wọn, lára àwọn ìpèníjà tó wà lọ́wọ́ nìyẹn.
Awọn to n tagbo atawọn ti wọn n gun ori reluwee nkọ, ki lẹ fẹẹ ṣe sọrọ wọn?	Àwọn tó ń tàgbò àtàwọn tí wọn ń gun orí rélùweè ńkọ́, kí lẹ fẹ́ẹ́ ṣe sọ̀rọ̀ wọn?
A n ba wọn sọrọ, bẹẹ la si n bẹ wọn, ṣugbọn ki awa araalu naa ran wa lọwọ, ki wọn maa fi to awọn agbofinro leti, awọn tiwa ibi wa lọwọ wọn, ki wọn ta awọn ọlọpaa lolobo, bakan naa kawọn to n rọmọ ọkọ naa yee ṣe bẹẹ.	À ń bá wọn sọ̀rọ̀, bẹ́ẹ̀ la sì ń bẹ̀ wọ́n, ṣùgbọ́n kí àwa aráàlú náà ràn wá lọ́wọ́, kí wọ́n máa fi tó àwọn agbófinró létí, àwọn tíwà ibi wà lọ́wọ́ wọn, kí wọ́n ta àwọn ọlọ́pàá lólobó, bákan náà káwọn tó ń rọ̀mọ́ ọkọ̀ náà yéé ṣe bẹ́ẹ̀.
Lakotan, ki lo mu ifasẹyin ba ileeṣẹ Reluwee gan-an na?	Lákòtán, kí ló mú ìfàsẹ́yìn bá iléeṣẹ́ Rélùweè gan-an ná?
Lati ori ijọba Abacha ni ijọba apapọ ti bẹrẹ si i nawo lori ileeṣẹ Reluwee.	Láti orí ìjọba Abacha ni ìjọba àpapọ̀ ti bẹ̀rẹ̀ sí í náwó lórí iléeṣẹ́ Rélùweè.
Ṣaaju akoko yẹn, oju titi nijọba n nawo le lori, ti wọn n ṣe awọn ọna tuntun, wọn o nawo lori awọn ọkọ Reluwee.	Ṣáájú àkókò yẹn, ojú títì nìjọba ń náwó lé lórí, tí wọ́n ń ṣe àwọn ọ̀nà tuntun, wọn ò náwó lórí àwọn ọkọ̀ Rélùweè.
Lẹyin Abacha, awọn to wa lẹyin Abacha naa ṣe tiwọn, bẹẹ naa ni Ọbasanjọ ati Yaradua pẹlu Jonathan ko too di pe Buhari naa gbaṣẹ ọhun to si n tẹpa mọ ọn gan-an.	Lẹ́yìn Abacha, àwọn tó wà lẹ́yìn Abacha náà ṣe tiwọn, bẹ́ẹ̀ náà ni Ọbásanjọ́ àti Yáràduà pẹ̀lú Jonathan kó tóó di pé Buhari náà gbaṣẹ́ ọ̀hún tó sì ń tẹpá mọ́ ọn gan-an.
Lọrọ kan, awọn ijọba wa ti karamasiki iṣẹ oju titi ju oju Reluwee lọ, eyi ko si yẹ ko ri bẹẹ.	Lọ́rọ̀ kan, àwọn ìjọba wa ti káràmásìkí iṣẹ́ ojú títì ju ojú Rélùweè lọ, èyí kò sì yẹ kó rí bẹ́ẹ̀.
O niye tilẹ China n na lọdọọdun lori Reluwee, o yẹ kawa naa niye ta o maa na lori Reluwee lọdọọdun.	Ó níye tílẹ̀ China ń ná lọ́dọọdún lórí Rélùweè, ó yẹ káwa náà níye ta ó máa ná lórí Rélùweè lọ́dọọdún.
Nitori naa la ṣe gbọdọ dupẹ lọwọ Aarẹ Buhari ati minisita fun igbokegbodo ọkọ, Rotimi Amaechi fun iṣẹ takuntakun ti wọn n ṣe lẹka naa.	Nítorí náà la ṣe gbọ́dọ̀ dúpẹ́ lọ́wọ́ Ààrẹ Buhari àti mínísítà fún ìgbòkègbòdò ọkọ̀, Rótìmí Amaechi fún iṣẹ́ takuntakun tí wọ́n ń ṣe lẹ́ka náà.
Ohun tawọn ọmọ Naijiria n sọ nipa owo ina.	Ohun táwọn ọmọ Nàíjíríà ń sọ nípa owó iná.
Tobi Adeyemo lọ sigbooro lati beere ohun tawọn araalu n ri si ọrọ owo ina tijọba apapọ fẹẹ fi kun, Ohun to ba bọ ree.	Tóbi Adéyemo lọ sígbooro láti bèèrè ohun táwọn aráàlú ń rí sí ọ̀rọ̀ owó iná tíjọba àpapọ̀ fẹ́ẹ́ fi kún, Ohun tó bá bọ̀ rèé.
Ẹbẹ la bẹ wọn o  Adekunle Adeleke	Ẹ̀bẹ̀ la bẹ̀ wọ́n o – Adékúnlé Adélékè
Ọrọ naa lagbara o, gbogbo oṣu ni owo ina n ga soke o, O si yẹ ki owo ina maa walẹ nitori pe awa gan ni Naijiria la n ṣe ina ti a n lo, kii ṣe ilẹ okeere ni wọn ti n gbe e wa, nitori naa lo ṣe ya wa lẹnu bo ṣe ri yii o.	Ọ̀rọ̀ náà lágbára o, gbogbo oṣù ni owó iná ń ga só́kè o, Ó sì yẹ kí owó iná máa wálẹ̀ nítorí pé àwa gan ní Nàìjíríà la ń ṣe iná tí à ń lò, kìí ṣe ilẹ̀ òkèèrè ni wọ́n ti ń gbé e wá, nítorí náà ló ṣe yà wá lẹ́nu bó ṣe rí yìí o.
A tiẹ gbọ pe wọn n fun awọn ilu miiran ju awa lọ nibi, ṣo tun wa yẹ ki owo ina lọ soke ni, bẹẹ la si tun n sanwo ina ti a ko lo, a bẹ Buhari ko ba wa wa nnkan ṣe si i o.	A tiẹ̀ gbọ́ pé wọ́n ń fún àwọn ìlú mìíràn ju àwa lọ níbí, ṣó tún wá yẹ kí owó iná lọ sókè ni, bẹ́ẹ̀ la sì tún ń sanwó iná tí a kò lò, a bẹ Bùhárí kó bá wa wá nǹkan ṣe sí i o.
Bawo ni wọn ṣe fẹ kẹni ti ko niṣẹ sanwo  Pasito Solomon	Báwo ni wọ́n ṣe fẹ́ kẹ́ni tí kò níṣẹ́ sanwó – Pasito Solomon
O yẹ ki wọn maa yọ owo ina ninu owo oṣu wa ni.	Ó yẹ kí wọ́n máa yọ owó iná nínú owó oṣù wa ni.
Ohun to tun buru ni pe ko siṣẹ, ẹlomii gan-an ko ti i ri ounjẹ to maa jẹ, ṣugbọn wọn tun n fi owo kun owo ina, ṣo yẹ ko ri bẹẹ.	Ohun tó tún burú ni pé kò síṣẹ́, ẹlòmíì gan-an kò tí ì rí ouńjẹ tó máa jẹ, ṣùgbọ́n wọ́n tún ń fi owó kún owó iná, ṣó yẹ kó rí bẹ́ẹ̀.
Ohun temi fẹ ni pe ki wọn maa yọ owo ina ninu owo oṣu wa, ṣugbọn awọn ti ẹ o fun ni iṣẹ kọ?	Ohun témi fẹ́ ni pé kí wọ́n máa yọ owó iná nínú owó oṣù wa, ṣùgbọ́n àwọn tí ẹ ò fún ní iṣẹ́ kọ́?
Bawo le ṣe fẹ ki wọn maa san an.	Báwo le ṣe fẹ́ kí wọ́n máa san án.
Ki wọn fi silẹ bo ṣe wa tẹlẹ  Temitayọ Fadipẹ	Kí wọ́n fi sílẹ̀ bó ṣe wà tẹ́lẹ̀ – Tèmítáyọ̀ Fádípẹ̀
Ki wọn jọ ọ ki wọn ma fi owo kun owo ina o, toripe owo ina ti a n san pọ ju ina ti a n lo lọ.	Kí wọ́n jọ̀ ọ́ kí wọ́n má fi owó kún owó iná o, torípé owó iná tí a ń san pọ̀ ju iná tí a ń lò lọ.
Ṣugbọn fun awa mẹkunnu, ki wọn fi silẹ bo ṣe wa tẹlẹ.	Ṣùgbọ́n fún àwa mẹ̀kúnnù, kí wọ́n fi sílẹ̀ bó ṣe wà tẹ́lẹ̀.
Ina ti ko si ni wọn tun fi owo kun  Bọlaji Akinyẹmi	Iná tí kò sí ni wọ́n tún fi owó kún – Bọ́lájí Akínyẹmí
A fẹ ki wọn mu owo ina walẹ.	A fẹ́ kí wọ́n mú owó iná wálẹ̀.
Igba miiran gan an wọn ko ni fun wa ni ina deede, ṣe ina ti ko wa deede ni wọn tun fẹẹ gbowo le, eleyii ko dara o. Ṣe ni wọn tun n gbe owo gọbọi wa fun wa paapaa, ki wọn ṣaanu wa o.	Ìgbà mííràn gan an wọn kò ní fún wa ní iná déédé, ṣé iná tí kò wá déédé ni wọ́n tún fẹ́ẹ́ gbówó lé, eléyìí kò dára o. Ṣe ni wọ́n tún ń gbé owó gọbọi wá fún wa pàápàá, kí wọ́n ṣàánú wa ò.
Wọn ko ṣaanu awa mẹkunnu rara  Nafisat Adeshina	Wọn kò ṣàánú àwa mẹ̀kúnnù rárá – Nafisat Adéshínà
Owo yẹn ti pọju o, ki wọn jọwọ ki wọn ba wa din in ku, ki wọn ṣaanu wa, paapaa awa mẹkunnu Ọlọrun, ki wọn ṣaanu wa o.	Owó yẹn ti pọ̀jù o, kí wọ́n jọ̀wọ́ kí wọ́n bá wa dín in kù, kí wọ́n ṣàánú wa, pàápàá àwa mẹ̀kúnnù Ọlọ́run, kí wọ́n ṣàánú wa o.
Ijọba Buhari ko fẹ ka fowo ṣe nnkan mi in rara  Abiọdun Ọpẹoluwa	Ìjọba Bùhárí kò fẹ́ ká fowó ṣe nǹkan mí ìn rárá – Abíọ́dún Ọpẹ́olúwa
Ṣe ẹ ri nnkan tijọba n ṣe fun wa, ki Ọlọrun ko ṣaanu wa ni o. Ṣe ẹ ri, awa lọgbọn ṣugbọn a ko lagbara ni.	Ṣe ẹ rí nǹkan tíjọba ń ṣe fún wa, kí Ọlọ́run kó ṣàánú wa ni o. Ṣe ẹ rí, àwa lọ́gbọ́n ṣùgbọ́n a kò lágb́ara ni.
Ko too di Disẹmba wọn fi owo kun owo ina, wọn tun ti fi kun un ninu oṣu kinni yii, ko dara, Ṣe ina la fẹẹ ma na gbogbo owo wa lori ni, ṣe a o ni jẹun ni, tabi ṣe nnkan mi in, ko da bẹẹ.	Kó tóó di Dìsẹ́ḿbà wọ́n fi owó kún owó iná, wọ́n tún ti fí kún un nínú oṣù kínní yìí, kò dára, Ṣé iná la fẹ́ẹ́ má ná gbogbo owó wa lórí ni, ṣé a ò ní jẹun ni, tàbí ṣé nǹkan mí ìn, kò da bẹ́ẹ̀.
Ṣe wọn fẹẹ maa fi kun owo ina nigba gbogbo ni, Ki Ọlọrun ko ṣaanu wa.	Ṣé wọ́n fẹ́ẹ́ máa fi kún owó iná nígbà gbogbo ni, Kí Ọlọ́run kó ṣàánú wa.
Ki Buhari ṣaanu wa  Arabinrin Dele	Kí Bùhárí ṣàánú wa – Arábìnrin Délé
Mo fẹ ki awọn ijọba ṣaanu wa, ki wọn yee fi owo kun owo ina mo, Ki wọn ṣaanu araalu.	Mo fẹ́ kí àwọn ìjọba ṣàánú wa, kí wọ́n yéé fi owó kún owó iná mó, Kí wọ́n ṣàánú aráàlú.
Mi o faramọ ọn rara  Sunday Ogunjọbi	Mi ò faramọ́ ọn rárá – Sunday Ògúnjọbí
Mi o faramo owo ina ti won fi kun un o, nnkan ko rorun o, a maa sanwo ile, sanwo ounje, owo ileewe omo ati bee bee lo, Ki ijoba bawa wa se nnkan se si i	Mi ò faramó owó iná tí wón fi kún un o, nǹkan kò rorùn o, a máa sanwó ilé, sanwó ouńje, owó iléèwé omo àti béè béè lo, Kí ìjoba báwa wá se nǹkan se sí i
Ki wọn yaa gbe e wale kia  Arabinrin Godwin	Kí wọ́n yáa gbé é wálé kíá – Arábìnrin Godwin
Mi o faramọ owo ina ti wọn fi kun un yii rara, ki wọn tete yaa gbe e walẹ.	Mi ò faramọ́ owó iná tí wọ́n fi kún ún yìí rárá, kí wọ́n tètè yáa gbé e wálẹ̀.
Ohun to tiẹ maa n dun eeyan ni ti waya ina wa ti wọn n ka lọ, ki wọn ba wa din in ku o.	Ohun tó tiẹ̀ máa ń dun èèyàn ni ti wáyà iná wa tí wọ́n ń ká lọ, kí wọ́n bá wa dín in kù o.
Ṣe la o tun gbadun ina naa  Zobo Bread	Ṣe la ò tún gbádùn iná náà – Zobo Bread
Ki wọn din owo ina ku o, o ti pọ ju o, a o tun gbadun ina ọhun paapaa.	Kí wọ́n dín owó iná kù o, ó ti pọ̀ jù o, a ò tún gbádùn iná ọ̀hún pàápàá.
Ki ijọba ṣaanu wa ni Naijiria yii o, Ki wọn ṣaanu wa o, ko jọ ọ rara.	Kí ìjọba ṣàánú wa ní Nàíjíríà yìí o, Kí wọ́n ṣàánú wa o, kò jọ ọ́ rárá.
Aṣiṣe nla gbaa ni  Lekan Ogunbanwoo	Àṣìṣe ńlá gbáà ni – Lékan Ògúnbánwòó
Ko yẹ ko ri bẹẹ, nigba ti awọn eeyan n pariwo pe ilu o fararọ, ko sounjẹ, ki wọn tete wa atunṣe si I, Ẹ wa fi kun owo ina, nibo lẹ fẹ ka ti ri owo ọhun san, ki wọn yaa tete din in ku o.	Kò yẹ kó rí bẹ́ẹ̀, nígbà tí àwọn èèyàn ń pariwo pé ìlú ò fararọ, kò sóuńjẹ, kí wọ́n tètè wá àtúnṣe sí I, Ẹ wá fi kún owó iná, níbo lẹ fẹ́ ká ti rí owó ọ̀hún san, kí wọ́n yáa tètè dín in kù o.
Ileewe wa to digi araba lonii, ẹgbẹrun lọna ogun naira pere la fi bẹrẹ  Baba Ojo, Oludasilẹ ileewe Jextoban	Iléèwé wa tó digi àràbà lónìí, ẹgbẹ̀rún lọ́nà ogún náírà péré la fi bẹ̀rẹ̀ – Bàbá Òjó, Olùdásílẹ̀ iléèwé Jextoban
Abajade eto iwadii ti ileese ijoba to n sakoso eto eko niipinle Eko (Ministry of Education) se, won ni ileewe Jextoban Secondary School wa lara awon ileewe mewaa akọkọ to dangajia julo, laarin awon ẹgbẹẹgbẹrun ileewe adani to wa nipinlẹ Eko, Alapẹrẹ ni Ketu nileewe ọhun fikalẹ si nijoba ibilẹ Kosofẹ, lEkoo.	Àbájáde ètò ìwádìí tí iléesé ìjoba tó ń sàkóso ètò èkó níìpínlè Èkó (Ministry of Education) se, wón ní iléèwé Jextoban Secondary School wà lára àwon iléèwé méwàá àkọ́kọ́ tó dángájíá jùlo, láàrin àwon ẹgbẹẹgbẹ̀rún iléèwé àdáni tó wà nípínlẹ̀ Èkó, Alápẹ̀rẹ̀ ní Kétu níléèwé ọ̀hún fìkàlẹ̀ sí níjoba ìbílẹ̀ Kòsòfẹ́, l’Ékòó.
Laipẹ yii nileewe ọhun se ayeye ọdun mẹẹẹdọgbọn ti wọn ti bẹrẹ isẹ, Eyi lo mu ki ikọ Asejere sabẹwo si oludasilẹ ileewe naa fun ifọrowerọ.	Láìpẹ́ yìí niléèwé ọ̀hún se ayeye ọdún mẹ́ẹ̀ẹ́dọ́gbọ̀n tí wọ́n ti bẹ̀rẹ̀ isẹ́, Èyí ló mú kí ikọ̀ Àsejèrè sàbẹ̀wò sí olùdásílẹ̀ iléèwé náà fún ìfọ̀ròwérọ̀.
Ki lohun toju wọn ri ki wọn too bẹrẹ, bawo ni wọn se bẹrẹ ati bẹẹ bẹẹ lọ.	Kí lohun tójú wọn rí kí wọ́n tóó bẹ̀rẹ̀, báwo ni wọ́n se bẹ̀rẹ̀ àti bẹ́ẹ̀ bẹ́ẹ̀ lọ.
Ohun ti wọn ba SAM.	Ohun tí wọn bá SAM.
AKINROLE sọ ree.	AKÍNRÒLÉ sọ ree.
Bi awon eeyan ba fẹẹ da ileewe silẹ, ohun ti ọpọ maa n saaba ṣe ni ki wọn ko gbogbo ẹ papọ, wọn a ni jele-o-sinmi, wọn a ni pamari, wọn a ni girama, koda awọn kan tun ti n ni yunifasiti pẹlu ẹ bayii.	Bí àwon èèyàn bá fẹ́ẹ́ dá iléewé sílẹ̀, ohun tí ọ̀pọ̀ máa ń sáábà ṣe ni kí wọn kó gbogbo ẹ̀ papọ̀, wọ́n á ní jélé-ó-sinmi, wọ́n á ní pamari, wọ́n á ní girama, kódà àwọn kan tún ti ń ní yunifásítì pẹ̀lú ẹ̀ báyìí.
Ki lo fa a to fi jẹ pe kiki ileewe girama lẹyin yan lati da silẹ lasiko ti ẹ da ileewe yii silẹ?	Kí ló fà á tó fi jẹ́ pé kìkì iléèwé girama lẹ̀yin yàn láti dá sílẹ̀ lásìkò tí ẹ dá iléèwé yìí sílẹ̀?
Ẹ ṣeun pupọ, mo ti wa ninu iṣẹ awọn ẹrọ komputa tẹlẹ, iṣẹ yẹn ni mo kọ, ohun ni mo ka niwee, iṣẹ naa ni mo ṣe titi di 1986.	Ẹ ṣeun púpọ̀, mo ti wà nínú iṣẹ́ àwọn ẹ̀rọ kòmpútà tẹ́lẹ̀, iṣẹ́ yẹn ni mo kọ́, òhun ni mo kà níwèé, iṣẹ́ náà ni mo ṣe títí di 1986.
Mo da ileeṣẹ kan silẹ pẹlu awọn ọrẹ mi mẹta, ṣugbọn nigba ti mo di atunbi lọdun 1984 o da bii pe ajọsepo wa ko lee dan mọran mọ.	Mo dá iléeṣẹ́ kan sílẹ̀ pẹ̀lú àwọn ọ̀rẹ́ mi mẹ́ta, ṣùgbọ́n nígbà tí mo di àtúnbí lọ́dún 1984 ó dà bíi pé àjọsepò wa kò leè dán mọ́rán mọ́.
Ikinni kuro nileeṣẹ yẹn ni 1986 ẹnikeji kuro ni 1988, wọn ni bi a ṣe jọ n ṣepọ ko lee lọ geere mọ.	Ìkínní kúrò níléeṣẹ́ yẹn ní 1986 ẹnìkejì kúrò ní 1988, wọ́n ní bí a ṣe jọ ń ṣepọ̀ kò leè lọ geere mọ́.
Wọn ni bemi ṣe n ronu yatọ si bawọn ṣe n ronu.	Wọ́n ní bémi ṣe ń ronú yàtọ̀ sí báwọn ṣe ń ronú.
Agbaṣẹṣe la n ṣe lasiko naa, ṣugbọn wọn ni a o le jọ maa ṣe bẹẹ mọ.	Agbaṣẹ́ṣe là ń ṣe lásìkò náà, ṣùgbọ́n wọ́n ní a ò le jọ máa ṣe bẹ́ẹ̀ mọ́.
Nigba ti wọn kuro lemi wa gbadura si Ọlọrun pe Oluwa, iṣẹ wo lemi le ṣe ti mi o ni maa fun awọn eeyan labatẹlẹ, ti mi o ni lọwọ si nnkan abosi ati mago-mago.	Nígbà tí wọn kúrò lèmí wá gbàdúrà sí Ọlọ́run pé Olúwa, iṣẹ́ wo lèmí le ṣe tí mi ò ní máa fún àwọn èèyàn lábàtẹ́lẹ̀, tí mi ò ní lọ́wọ́ sí ǹnkan àbòsí àti màgò-mágó.
Ọlọrun bẹrẹ si i fi iran yii han mi, loooto mi o mọ nnkan ti mo n ri o, fun ọdun mẹfa ni iran yẹn fi n wa, ko too di pe o ye mi pe ileewe girama ni Ọlọrun fẹ ki n da silẹ.	Ọlọ́run bẹ̀rẹ̀ sí í fi ìran yìí hàn mí, lóòótó mi ò mọ ǹnkan tí mò ń rí o, fún ọdún mẹ́fà ni ìran yẹn fi ń wá, kó tóó di pé ó yé mi pé iléèwé girama ni Ọlọ́run fẹ́ ki n dá sílẹ̀.
Igba ti mo ba ri iran yẹn, mo maa n ba ara mi nileewe girama ti mo ti jade, yala ki n maa kọ eeyan abi ki n maa ṣe abojuto kan.	Ìgbà tí mo bá rí ìran yẹn, mo máa ń bá ara mi níléèwé girama tí mo ti jáde, yálà kí n maa kọ́ èèyàn àbí kí n maa ṣe àbójútó kan.
Lai fa ọrọ gun, o ye mi pe ileewe lo yẹ ki n da silẹ, bẹẹ mo ti ṣiṣẹ ni WAEC, mo tun ṣiṣẹ ni JAMB, nibi ti wọn sedanwo fawọn ọmọleewe, Idi kọmputa ni mo wa.	Láì fa ọ̀rọ̀ gùn, ó yé mi pé iléèwé ló yẹ kí n dá sílẹ̀, bẹ́ẹ̀ mo ti ṣiṣẹ́ ní WAEC, mo tún ṣiṣẹ́ ní JAMB, níbi tí wọn sèdánwò fáwọn ọmọléèwé, Ìdí kọ̀mpútà ni mo wà.
Bi mo ba ri awon obi ti wọn wa esi idanwo awọn ọmọ wọn, inu wọn kii saaba dun, eyi si maa n kọ mi lominu, abi nigba teeyan kọ ọmọ fun ọdun mẹfa, ti wọn wa wo esi idanwo rẹ to jẹ pe ṣe lọmọ naa fidi rẹmi, o wa fihan pe awa naa le se nnkan lati ran awọn ọmọ lọwọ, to jẹ pe ti wọn ba lọọ ṣedanwo, o yẹ ki wọn le ṣe aṣeyọri lẹẹkan ṣoṣo.	Bí mo bá rí àwon òbí tí wọn wá èsì ìdánwò àwọn ọmọ wọn, inú wọn kìí sáábà dùn, èyí sì máa ń kọ mí lóminú, àbí nígbà téèyàn kọ́ ọmọ fún ọdún mẹ́fà, tí wọn wá wo èsì ìdánwò rẹ̀ tó jẹ́ pé ṣe lọmọ náà fìdí rẹmi, ó wá fihàn pé àwa náà le se ǹnkan láti ran àwọn ọmọ lọ́wọ́, tó jẹ́ pé tí wọn bá lọọ ṣèdánwò, ó yẹ kí wọn le ṣe àṣeyọrí lẹ́ẹ̀kan ṣoṣo.
Igba ti mo wa ni WAEC, ọdọọdun la maa n gbọ pe wọn ti ri idanwo tawọn ọmọleewe fẹẹ ṣe, eyi maa n jẹ ki awon ọmọ ma fẹẹ lati kawe, ṣugbọn lasiko tiwa, ko ri bẹẹ nileewe girama ti a lọ.	Ìgbà tí mo wà ní WAEC, ọdọọdún la máa ń gbọ́ pé wọ́n ti rí ìdánwò táwọn ọmọléèwé fẹ́ẹ́ ṣe, èyí máa ń jẹ́ kí àwon ọmọ má fẹ̀ẹ́ láti kàwé, ṣùgbọ́n lásìkò tiwa, kò rí bẹ́ẹ̀ níléèwé girama tí a lọ.
Eyi lo fun mi ni idaniloju pe o ṣee ṣe ki a kọ awon ọmọ ki won yan ki won yanju la i ri iwe idanwo bii tigba wa, Ohun to fa ileewe girama Jextoban niyẹn.	Èyí ló fún mi ní ìdánilójú pé ó ṣeé ṣe kí á kọ́ àwon ọmọ kí won yàn kí won yanjú lá ì rí ìwé ìdánwò bíi tìgbà wa, Ohun tó fa iléèwé girama Jextoban nìyẹn.
Bawo nileewe naa ṣe bẹrẹ gan-an?	Báwo niléèwé náà ṣe bẹ̀rẹ̀ gan-an?
Ẹgbẹrun lọna ogun naira pere lo wa lọwọ mi lasiko ti a fẹẹ bẹrẹ, Owo ile ti lanloodu ile ni ki a san jẹ ẹgbẹrun lọna aadoje naira, bẹẹ owo ọwọ mi ko ju ẹgbẹrun lọna ogun lọ, ṣugbọn mo saa gba Ọlọrun gbọ, ohun to ṣẹlẹ lọjọ taa loo ri lanloodu yẹn ni pe, iyawo mi da lanloodu lohun pe a maa sanwo yẹn.	Ẹgbẹ̀rún lọ́nà ogún náírà péré ló wà lọ́wọ́ mí lásìkò tí a fẹ́ẹ́ bẹ̀rẹ̀, Owó ilé tí lánloòdù ilé ní kí á san jẹ ẹgbẹ̀rún lọ́nà àádóje náírà, bẹ́ẹ̀ owó ọwọ́ mi kò ju ẹgbẹ̀rún lọ́nà ogún lọ, ṣùgbọ́n mo sáà gba Ọlọ́run gbọ, ohun tó ṣẹlẹ̀ lọ́jọ́ taa loo rí lánloòdù yẹn ni pé, ìyàwó mi dá lánloòdù lóhùn pé a máa sanwó yẹn.
Ibi ti owo ti jade iyawo mi; Mama Adunọla Ojo lo le sọ, gbogbo bi a ṣe bẹrẹ, bi wọn ṣe gba awọn tisa bi wọn ṣe gba awọn to ba wa ṣiṣẹ, ati bẹẹ bẹẹ lọ awọn lo mọ nipa rẹ, mi o mọ nnkan kan rara, ṣugbọn nigba taa nilo owo, mo lọọ ba ọrẹ mi kan, mo ṣalaye ipenija wa fun, o si sọ fun mi pe oun ni owo kan toun ko lo lasiko naa, owo yẹn jẹ ẹgbẹrun lọna igba naira owo nla ree lasiko yẹn, owo yẹn la fi ṣe gbogbo nnkan taa nilo lati ṣe lọdun kinni, Ko ni ya yin lẹnu pe ki ọdun yẹn too pari, a da owo yẹn pada fun ọrẹ mi yẹn.	Ibi tí owó ti jáde ìyàwó mi; Màmá Adùnọlá Òjó ló le sọ, gbogbo bí a ṣe bẹ̀rẹ̀, bí wọn ṣe gba àwọn tísà bí wọn ṣe gba àwọn tó bá wa ṣiṣẹ́, àti bẹ́ẹ̀ bẹ́ẹ̀ lọ àwọn ló mọ̀ nípa rẹ̀, mi ò mọ ǹnkan kan rárá, ṣùgbọ́n nígbà taa nílò owó, mo lọọ bá ọ̀rẹ́ mi kan, mo ṣàlàyé ìpèníjà wa fun, ò sí sọ fún mi pé òun ní owó kan tóun kò lò lásìkò náà, owó yẹn jẹ ẹgbẹ̀rún lọ́nà igba náírà owó ńlá rèé lásìkò yẹn, owó yẹn la fi ṣe gbogbo ǹnkan taa nílò láti ṣe lọ́dún kínní, Kò ní yà yín lẹ́nu pé kí ọdún yẹn tóó parí, a dá owó yẹn padà fún ọ̀rẹ́ mi yẹn.
Ki lawọn ipenija ti e kọkọ dojukọ?	Kí làwọn ìpèníjà tí e kọ́kọ́ dojúkọ?
Ikinni, a o seru ẹ ri, Ekeji ko sowo, sugbọn a nigbagbọ ninu Ọlọrun pe ibi to n dari wa si yii, oun funra ẹ lo maa pese owo, a o ni owo Kankan a gbọkanle Ọlọrun.	Ìkínní, a ò serú ẹ̀ rí, Èkejì kò sówó, sùgbọ́n a nígbàgbọ́ nínú Ọlọ́run pé ibi tó ń darí wa sí yìí, òun fúnra ẹ̀ ló máa pèsè owó, a ò ní owó Kankan a gbọ́kànlé Ọlọ́run.
Bakan naa, iye awọn ọmọ to maa wọle, Ọmọ meji la kọkọ fi bẹrẹ nigba taa n palemọ, Ibi ti a ti n tun ibi ti a gba lati lo ṣe, lawọn ọmọ Korea meji waa ba wa ti wọn lawọn fẹ ka maa kọ awọn lede oyinbo, sugbọn a ni ileewe lawa fẹẹ da silẹ ni oṣu kinni ọdun o, ni saa keji Ipenija wa ni owo, a o si le polongo ara wa daadaa, abele naa la si ti bẹrẹ.	Bákan náà, iye àwọn ọmọ tó máa wọlé, Ọmọ méjì la kọ́kọ́ fi bẹ̀rẹ̀ nígbà táa ń palèmọ́, Ibi tí a ti ń tún ibi tí a gbà láti lò ṣe, làwọn ọmọ Korea méjì wáá bá wa tí wọ́n láwọn fẹ́ ká máa kọ́ àwọn lédè òyìnbó, sùgbọ́n a ní iléèwé làwá fẹ́ẹ́ dá sílẹ̀ ní oṣù kińní ọdún o, ni sáà kejì Ìpèníjà wa ni owó, a ò sì le polongo ara wa dáadáa, abélé náà la sì ti bẹ̀rẹ̀.
Ki lo de ti ileeṣẹ ti ẹ da silẹ pẹlu awọn ọrẹ yin ko fi ṣiṣẹ?	Kí ló dé tí iléeṣẹ́ tí ẹ dá sílẹ̀ pẹ̀lú àwọn ọ̀rẹ́ yín kò fi ṣiṣẹ́?
O ṣisẹ gan-an nitori ọdun mokanlelogun la fi ṣiṣẹ, ko too di pe onikaluku lọ si ọna tiẹ.	Ó ṣisẹ́ gan-an nítorí ọdún mókànlélógún la fi ṣiṣẹ́, kó tóó di pé oníkálùkù lọ sí ọ̀nà tiẹ̀.
Njẹ o ṣee ṣe ki a da ileesẹ silẹ niluu yii la i lowo ninu iwa ibajẹ tabi abosi kan, paapaa lorilẹ-ede yii?	Ǹjẹ́ ó ṣeé ṣe kí a dá iléeśẹ́ sílẹ̀ nílùú yìí lá ì lówó nínú ìwà ìbàjẹ́ tàbí àbòsí kan, pàápàá lórílẹ̀-èdè yìí?
Bo ba ṣee ṣe fawa, o ṣee ṣe fẹlomii.	Bó bá ṣeé ṣe fáwa, ó ṣeé ṣe fẹ́lòmíì.
O ni i ṣe pẹlu iha tonikaluku kọ si owo ati aseyọri.	Ó ní í ṣe pẹ̀lú ìhà tóníkálùkù kọ sí owó àti àseyọrí.
Wọn maa n ni isalẹ ọrọ lẹgbin, sugbọn kii ṣe gbogbo ọrọ lo lẹgbin, Mo fẹẹ da bi onile yii, sugbọn o o beere boya o ti jiya ko too nile lori, Kii ṣe gbogbo awọn to n daṣẹ silẹ lowo won ko mọ, O ṣee se lati daṣe silẹ lai ni mago-mago.	Wọ́n máa ń ní ìsàlẹ̀ ọrọ̀ lẹ́gbin, sùgbọ́n kìí ṣe gbogbo ọrọ̀ ló lẹ́gbin, Mo fẹ́ẹ́ dà bí onílé yìí, sùgbọ́n o ò bèèrè bóyá ó ti jìyà kó tóó nílé lórí, Kìí ṣe gbogbo àwọn tó ń dáṣẹ́ sílẹ̀ lowó won kò mọ́, Ó ṣeé śe láti dáṣé sílẹ̀ láì ní màgò-mágó.
Ṣe ibi ti ẹ fẹ ki Jextoban wa lo si wa bayii, njẹ awọn iran ti ẹ ri yẹn ti wa si imuṣẹ?	Ṣé ibi tí ẹ fẹ́ kí Jextoban wà ló sì wà báyìí, ǹjẹ́ àwọn ìran tí ẹ rí yẹn ti wá sí ìmúṣẹ?
Bi gbogbo e ba ti wa si imuṣẹ, a jẹ pe ko si iṣẹ mọ niyen, nnkan ti a n gbiyaju ati ṣe ni pe ka maa ni itẹsiwaju ki gbogbo nnkan ti a n fẹ fawọn ọmọ ṣee ṣe, ka duro sori otitọ nipa ore ọfẹ Ọlọrun, oju olododo maa n ri iyọnu, a i le mu amulumala mọ orọ idanwo le ma jẹ kawọn eeyan wa sodo wa, sugbon awọn to ba mo nnkan to ni i ṣe pẹlu ododo, wọn a wa.	Bí gbogbo è bá ti wá sí ìmúṣẹ, a jẹ́ pé kò sí iṣẹ́ mọ́ nìyén, nǹkan tí a ń gbìyàjú àti ṣe ni pé ká máa ní ìtẹ̀síwájú kí gbogbo nǹkan tí a ń fẹ́ fáwọn ọmọ ṣeé ṣe, ká dúró sórí òtítọ́ nípa ore ọ̀fẹ́ Ọlọ́run, ojú olódodo máa ń ri ìyọnu, à ì le mú àmúlùmálà mọ́ òrọ̀ ìdánwò le má jẹ̀ káwọn èèyàn wá sódò wa, sùgbón àwọn tó bá mo nǹkan tó ní í ṣe pẹ̀lú òdodo, wọ́n á wà.
A fẹ ka pọ si, sugbọn ka kọ ọmọ pẹlu ọro Ọlọrun ati ibẹru rẹ, ki wọn ṣe daadaa, a ti ṣe aṣeyọri lori eyi, ọkan wa si balẹ, Ileewe ati ẹgba ni laye atijọ, ko seni to n kọ awọn eeyan lọrọ Ọlọrun laye atijọ.	A fẹ́ ká pọ̀ si, sùgbọ́n ká kọ́ ọmọ pẹ̀lú ọ̀rò Ọlọ́run àti ìbẹ̀rù rẹ̀, kí wọ́n ṣe dáadáa, a ti ṣe àṣeyọrí lórí èyí, ọkàn wa sì balẹ̀, Iléèwé àti ẹgba ni láyé àtijọ́, kò séni tó ń kọ́ àwọn èèyàn lọ́rọ̀ Ọlọ́run láyé àtijọ́.
Sugbọn, sibẹ naa, iwa ọmọluabi n dinku, njẹ ohun ti a n kọ awọn ọmọ yii n ṣiṣẹ?	Sùgbọ́n, síbẹ̀ náà, ìwà ọmọlúàbí ń dínkù, ǹjẹ́ ohun tí a ń kọ́ àwọn ọmọ yìí ń ṣiṣẹ́?
O n ṣiṣẹ daadaa, nitori ọpọ awọn ọmọ to jade labẹ wa, iwa wọn maa n yatọ, Awọn ọbi maa n jẹri si i pe igba ti ọmo wọn debi, iyatọ maa n wa, sugbọn igi kan ko le da igbo ṣe, a fẹẹ jẹ imọlẹ nibi kọrọ ti a wa yii.	Ó ǹ ṣiṣẹ́ dáadáa, nítorí ọ̀pọ̀ àwọn ọmọ tó jáde lábẹ́ wa, ìwà wọn máa ń yàtọ̀, Àwọn ọ̀bí máa ń jẹ́rì sí i pé ìgbà tí ọmó wọn débí, ìyàtọ̀ máa ń wà, sùgbọ́n igi kan kò lè dá igbó ṣe, a fẹ́ẹ́ jẹ́ ìmọ́lẹ̀ níbi kọ̀rọ̀ tí a wà yìí.
Loootọ nigba ti a bẹrẹ a n lo ẹgba, sugbon ọlaju ti de, awa naa ri i pe gbogbo nnkan kọ lo la ẹgba lọ, ti ẹyin naa si jẹ awokọṣe fun awọn ọmọ, nigba ti wọn ba ri iwa ti awa olukọ ati aṣaaju n hu, awọn naa a ko ara wọn nijanu.	Lóòótọ́ nígbà tí a bẹ̀rẹ̀ a ń lo ẹgba, sùgbón ọ̀làjú ti dé, àwa náà rí i pé gbogbo nǹkan kọ́ ló la ẹgba lọ, tí ẹ̀yin náà sì jẹ́ aẁòkọ́ṣe fún àwọn ọmọ, nígbà tí wọ́n bá rí ìwà tí àwa olùkọ́ àti aṣáájú ń hù, àwọn náà á kó ara wọn níjánu.
Ki lo fa a towo awọn ileewe yunifasiti ijọ Ọlọrun fi pọ to bẹẹ, ọpọ awọn owo yii owo oniru owo alata si ni, ki lo wa de ti awọn ọmọ wọn ko le lọ sawọn ileewe yẹn?	Kí ló fà á tówó àwọn iléèwé yunifásítì ìjọ Ọlọ́run fi pọ̀ to bẹ́ẹ̀, ọ̀pọ̀ àwọn owó yìí owó onírú owó aláta sì ni, kí ló wá dé tí àwọn ọmọ wọn kò le lọ sáwọn iléèwé yẹn?
Ikoko to ba maa jẹ ata idi ẹ a gbona.	Ìkòkò tó bá máa jẹ ata ìdí ẹ̀ á gbóná.
Bi ẹ ba mọ iye tawọn ileewe yẹn n na lati ṣakoṣo ẹ o mọ pe iye tawọn eeyan n san fun owo ileewe gan an ko to nnkan rara, Lati da ileewe yunifasiti silẹ kii ṣe nnkan kekere, Ẹ jẹ ka bẹẹrẹ owo ti a n na lori ati sanwo oṣu, bi ẹ ba gbe e yẹwo daadaa, ẹ o ri i pe awọn ijọ si n nawo lori awọn ileewe giga yẹn.	Bí ẹ bá mọ iye táwọn iléèwé yẹn ń ná láti ṣàkóṣo ẹ ó mọ̀ pé iye táwọn èèyàn ń san fún owó iléèwé gan an kò tó nǹkan rárá, Láti dá iléèwé yunifásítì sílẹ̀ kìí ṣe nǹkan kékéré, Ẹ jẹ́ ká bẹ̀ẹ̀rẹ̀ owó tí a ń ná lórí àti sanwó oṣù, bí ẹ bá gbé e yẹ̀wò dáadáa, ẹ ó rí i pé àwọn ìjọ sì ń ńawó lórí àwọn iléèwé gíga yẹn.
Ohun meji to jẹ ijọba Eko logun ni, eto ilera ati eto ẹkọ.	Ohun méjì tó jẹ ìjọba Èkó lógún ni, ètò il̀era àti ètò ẹ̀kọ́.
Ibẹẹrẹ mi ni pe ki lawọn ọna igbalode ti ẹ lero pe ijọba le mulo lati mu itẹsiwaju ba ikẹkọọ, eyi ti ẹyin aladaani n lo lọwọ?	Ìbẹ̀ẹ̀rẹ̀ mi ni pé kí làwọn ọ̀nà ìgbàlódé tí ẹ lérò pé ìjọba le múlò láti mú ìtẹ̀síwájú bá ìkẹ́kọ̀ọ́, èyí tí ẹ̀yin aládàáni ń lò lọ́wọ́?
Nnkan meji ni bi ẹnikan ba duro siwaju ọgọrun ọmọ lati kọ, kii ṣe gbogbo wọn lo maa gbọ nnkan ti tisa n sọ, sugbọn bẹnikan ba duro siwaju ọmọ mẹẹẹdọgbọn, a a le kọ awọn ọmọ yẹn daadaa, a a le mọ iṣoro ati ipenija ẹnikọọkan wọn,Iyatọ maa wa nibẹ Ero ti pọju lawọn ileewe ijọba.	Nǹkan méjì ni bí ẹnìkan bá dúró síwájú ọgọ́rùn ọmọ láti kọ́, kìí ṣe gbogbo wọn ló máa gbọ́ nǹkan tí tísà ń sọ, sùgbọ́n bẹ́nìkan bá dúró síwájú ọmọ mẹ́ẹ̀ẹ́dọ́gbọ̀n, a à lè kọ́ àwọn ọmọ yẹn dáadáa, a à lè mọ ìṣòro àti ìpèníjà ẹnìkọ̀ọ̀kan wọn,Ìyàtọ̀ máa wà níbẹ̀ Èrò ti pọ̀jù láwọn iléèwé ìjọba.
Ikeji ni ohun eelo ẹkọṣẹ abi ohun eelo ikẹkọo, iye ti wọn ni lawọn ileewe ijọba ko ka awọn ọmọ ti wọn wa nibẹ, ko kaari wọn, eyi si n ṣakoba fun awọn ileewe ijọba, eyi ni awọn ileeṣẹ adani ṣe yatọ si awọn ileewe ijọba.	Ìkejì ni ohun èèlò ẹ̀kọ́ṣẹ́ àbí ohun èèlò ìkẹ́kọ̀ó, iye tí wọ́n ní láwọn iléèwé ìjọba kò ká àwọn ọmọ tí wọ́n wà níbẹ̀, kò káárí wọn, èyí sì ń ṣàkóbá fún àwọn iléèwé ìjọba, èyí ni àwọn iléeṣẹ́ àdáni ṣè yàtọ̀ sí àwọn iléèwé ìjọba.
Lakotan, eto ti ẹ ṣe fawọn arugbo atawọn opo laipẹ yii, ki lẹ ro debẹ, nitori ko wọpọ ninu awọn ileewe adani to n ṣeru nnkan bẹẹ?	Lákòtán, ètò tí ẹ ṣe fáwọn arúgbó àtàwọn opó láìpẹ́ yìí, kí lẹ rò débẹ̀, nítorí kò wọ́pọ̀ nínú àwọn iléèwé àdáni tó ń ṣerú nǹkan bẹ́ẹ̀?
Bi mo ṣe kọkọ sọ lakooko, Mama Ojo ni Ọlọrun fi si lọkan lati ṣe nnkan yẹn fun awọn opo atawọn arugbo to wa laduugbo wa, Bi eeyan ba fi ara rẹ fun Ọlọrun, Ọlorun a maa ba a sọrọ mo mọ pẹ Ọlọrun lo fi si wọn lọkan, gbogbo bi a ṣe n ṣe ọdun keresi ati bẹẹ bẹẹ lọ, awọn kan wa ti ko lagbara a n sọdun, Bẹẹ awọn ti a maa ṣe fun ti wọn o ni le san pada ni o lere ju awọn ti wọn le ṣe pada fun wa.	Bí mo ṣe kọ́kọ́ sọ lákòókò, Màmá Òjó ni Ọlọ́run fi sí lọ́kàn láti ṣe nǹkan yẹn fún àwọn opó àtàwọn arúgbó tó wà ládùúgbò wa, Bí èèyàn bá fi ara rẹ̀ fún Ọlọ́run, Ọlórun a máa bá a sọ̀rọ̀ mo mọ̀ pẹ Ọlọ́run ló fi sí wọn lọ́kàn, gbogbo bí a ṣe ń ṣe ọdún kérésì àti bẹ́ẹ̀ bẹ́ẹ̀ lọ, àwọn kan wà tí kò lágbára à ń sọdún, Bẹ́ẹ̀ àwọn tí a máa ṣe fún tí wọn ò ní le sán padà ni ó lérè ju àwọn tí wọ́n le ṣé padà fún wa.
O le jẹ ẹnikan ni eto yẹn maa ṣe lanfaani, o le ma jẹ gbogbo eeyan, sugbọn iyẹn lo ṣe koko, Ẹlomii opo ni, ẹlomii, ọmọ ẹ ko tiẹ sị nitosi, a wa ro o pe ki lo de ti a o ko wọn jọ lati sọdun fun wọn, gẹgẹ bi a ṣe n ṣe fun awọn ọmọde, ohun to fa eto yẹn niyẹn.	Ó le jẹ́ ẹnìkan ni ètò yẹn máa ṣe láǹfààní, ó le má jẹ̀ gbogbo èèyàn, sùgbọ́n ìyẹn ló ṣe kókó, Ẹlòmíì opó ni, ẹlòmíì, ọmọ ẹ̀ kò tiẹ̀ sị nítòsí, a wá rò ó pé kí ló dé tí a ò kó wọn jọ láti sọdún fún wọn, gẹ́gẹ́ bí a ṣe ń ṣe fún àwọn ọmọdé, ohun tó fa ètò yẹn nìyẹn.
Ọja Katangowa maa pari laipẹ, a o ni fohunkohun du ẹnikan  Famuyiwa	Ọjà Kàtángówá máa parí láìpẹ́, a ò ní fohunkóhun du ẹnìkan – Fámúyìwá
Alaga tuntun ti a ṣẹṣẹ ṣebura fun ni agbegbe idagbasoke Agbado Oke Odo, Ọnarebu David Famuyiwa, ti mu u da awọn ọlọja Katangowa loju pe ko sẹni ti ko ni i ri isọ ati ṣọọbu gba ninu awọn ọja tuntun ti difẹlọpa fẹẹ kọ fun wọn lagbegbe naa.	Alága tuntun tí a ṣẹ̀ṣẹ̀ ṣèbúra fún ní agbègbè ìdàgbàsókè Àgbàdo Òkè Odò, Ọnarébù David Fámúyìwá, ti mú u dá àwọn ọlọ́jà Kátáńgówá lójú pé kò sẹ́ni tí kò ní í rí ìsọ̀ àti ṣọ́ọ̀bù gbà nínú àwọn ọjà tuntun tí dìfẹ́lọ́pà fẹ́ẹ́ kọ́ fún wọn lágbègb̀e náà.
Famuyiwa sọrọ yii nigba to n ba Aṣejere sọrọ nileejọba ni Alausa, Ikeja, lEkoo, lọsẹ to kọja nigba ti gomina ṣebura fun un tan.	Fámúyìwá sọ̀rọ̀ yìí nígbà tó ń bá Àṣejèrè sọ̀rọ̀ níléèjọba ní Aláùsá, Ìkejà, l’Ékòó, lọ́sẹ̀ tó kọjá nígbà tí gómìnà ṣèbúra fún un tán.
Nigba to n sọrọ o ni, oun ti ṣepade pẹlu difẹlọpa to n kọ ọja naa lọwọ, bẹẹ lo si ti ṣeleri pe oun maa pari kikọ ọja naa laipẹ, awọn si ti mu u da gbogbo awọn to n ṣe kara-kata nibẹ loju pe ko sẹni ti ko ni ri nnkan gba ninu ọja naa.	Nígbà to ń sọ̀rọ̀ ó ní, òuń ti ṣèpàdé pẹ̀lú dìfẹ́lọ́pà tó ń kọ́ ọjà náà lọ́wọ́, bẹ́ẹ̀ ló sì ti ṣèlérì pé òun máa parí kíkọ́ ọjà náà láìpẹ́, àwọn sì ti mú u dá gbogbo àwọn tó ń ṣe kárà-kátà níbẹ̀ lójú pé kò sẹ̀ní tí kó nì rí nǹkan gbà nínú ọjà náà.
O tun mẹnuba a pe awọn maa pari ọja naa laipẹ, awọn ko ni i fi falẹ rara.	Ó tún mẹ́nubà á pé àwọn máa parí ọjà náà láìpẹ́, àwọn kò ní í fi falẹ̀ rárá.
O dupẹ lọwọ Ọlọrun fun asiko naa, bẹẹ lo si tun ba awọn mọlẹbi Ọgbẹni Augustine Arogundade kẹdun.	Ó dúpẹ́ lọ́wọ́ Ọlọ́run fún àsìkò náà, bẹ́ẹ̀ ló sì tún bá àwọn mọ̀lẹ́bí Ọ̀gbẹ́ni Augustine Arógundádé kẹ́dùn.
Lọna mi in, ọmọ alaga ana nijọba ibilẹ naa, iyẹn Oloogbe Augustine Arogundade; Adedeji Arogundade sọ pe oun dupẹ pe baba oun ko farako ninu iwa ibajẹ tabi ohun abuku kan to maa n saaba ṣẹlẹ si awọn oloṣelu ti wọn wa lori ipo.	Lọ́nà mí ìn, ọmọ alága àná níjọba ìbílẹ̀ náà, ìyẹn Olóògbé Augustine Arógundádé; Adédèjì Arógundádé sọ pé òun dúpẹ́ pé bàbá òun kò farakó nínú ìwà ìbàjẹ́ tàbí ohun àbùkù kan tó máa ń sáábà ṣẹlẹ̀ sí àwọn olóṣèlú tí wọ́n wà lórí ipó.
Adedeji sọrọ yii nibi ayẹyẹ ti wọn ṣe folooogbe naa ni Aboru lọsẹ to kọja yii.	Adédèjì sọ̀rọ̀ yìí níbi ayẹyẹ tí wọ́n ṣe fólóòògbé náà ní Àbórù lọ́sẹ́ tó kọjá yìí.
Ọmọkunrin naa ni iku baba oun mu ki oun barajẹ pupọ, ṣugbọn ohun tawọn eeyan n sọ nipa oloogbe naa fihan pe baba oun gbe igbe aye to dara.	Ọmọkùnrin náà ní ikú bàbá òun mú kí òun barajẹ́ púpọ̀, ṣùgbọ́n ohun táwọn èèyàn ń sọ nípa olóògbé náà fihàn pé bàbá òun gbé ìgbé ayé tó dára.
Inu oṣu kẹfa to kọja yii ni Oloogbe Augustine Arogundade, to jẹ alaga kansu naa tẹlẹ jade laye, Ohun tofin si sọ ni pe, igbakeji rẹ lo maa rọpo rẹ.	Inú oṣù kẹfà tó kọjá yìí ni Olóògbé Augustine Arógundádé, tó jẹ́ alága kánsù náà tẹ́lẹ̀ jáde láyé, Ohun tófin sì sọ ni pé, ìgbákejì rẹ̀ ló máa rọ́pò rẹ̀.
Nitori imọtoto, Iyawo Sanwo-Olu fẹẹ ṣabẹwo sọja	Nítorí ìmọ́tótó, Ìyàwó Sanwó-Olú fẹ́ẹ́ ṣàbẹ̀wò sọ́jà
Gbogbo eto lo ti to bayii lati ṣabẹwo imọtoto si awọn ọja to wa niipinlẹ Eko.	Gbogbo ètò ló ti tò báyìí láti ṣàbẹ̀wò ìmọ́tótó sí àwọn ọjà tó wà níìpínlẹ̀ Èkó.
Aya gomina; Dokita Ibijọke Sanwo-Olu lo ṣaaju awọn ikọ to maa ṣe abẹwo naa.	Aya gómìnà; Dókítà Ìbíjọké Sanwó-Olú ló ṣaájú àwọn ikọ̀ tó máa ṣe àbẹ̀wò náà.
Abẹwo ọhun lo si maa jẹ igbakeji ti aya gomina maa ṣabẹwo si ọja.	Àbẹ̀wò ọ̀hún ló sì máa jẹ́ ìgbàkejì tí aya gómìnà maá ṣàbẹ̀wò sí ọjà.
Oni ọjọ Fraide nipade nla kan waye laaarin awọn ọlọja ati awọn oṣiṣẹ ileeṣẹ ijọba to n ṣakoso ọja niipinlẹ Eko.	Òní ọjọ́ Fraide nìpàdé ńlá kan wáyé láàárín àwọn ọlọ́jà àti àwọn òṣìṣẹ́ iléeṣẹ́ ìjọba tó ń ṣàkóso ọjà níìpínlẹ̀ Èḱo.
Awọn oṣiṣẹ lati ọfiisi aya gomina naa wa nibi ipade ohun.	Àwọn òṣìṣẹ́ láti ọ́fíìsì aya gómìnà náà wà níbi ìpàdé òhún.
Ileejọba to wa ni Marina lEkoo nibi ti gomina ataya rẹ n gbe nipade naa ti waye.	Iléèjọba tó wà ní Màrínà l’Ékòó níbi tí gómìnà àtaya rẹ̀ ń gbé nìpàdé náà ti wáyé.
Laipẹ yii lọfiisi aya gomina pẹlu ileeṣẹ ijọba to n ṣakoso awọn ijọba ibilẹ ati ọja bẹrẹ abẹwo si awọn ọja lati wo bi wọn ti n ṣe imọtoto ọja wọn si.	Láìpẹ́ yìí lọ́fíísì aya gómìnà pẹ̀lú iléeṣẹ́ ìjọba tó ń ṣàkóso àwọn ìjọba ìbílẹ̀ àti ọjà bẹ̀rẹ̀ àbẹ̀wò sí àwọn ọj̀a láti wò bí wọ́n ti ń ṣe ìmọ́tótó ọjà wọn sí.
Erongba aya gomina ni lati lo abẹwo naa lati fi ta awọn ọlọja ji ati lati ran wọn leti idi pataki ti wọn fi gbọdọ maa ṣe imọtoto ọja wọn.	Èròǹgbà aya gómìnà ni láti lo àbẹ̀wò náà láti fi ta àwọn ọlọ́jà jí àti láti rán wọn létí ìdí pàtàkì tí wọ́n fi gbọ́dọ̀ máa ṣe ìmọ́tótó ọjà wọn.
Yatọ si ipolongo imọtoto ti aya gomina n mu lọọ ba awọn ọlọja naa, bakan naa lo tun ti gba a lero pe ọja to ba mọ julọ ninu awọn ọja tawọn ṣabẹwo si maa gba ẹbun nla lọwọ ijọba.	Yàtọ̀ sí ìpolongo ìmọ́tótó tí aya gómìnà ń mú lọọ bá àwọn ọlọ́jà náà, bákan náà ló tún ti gbà á lérò pé ọjà tó bá mọ́ jùlọ nínú àwọn ọjà táwọn ṣàbẹ̀wò sí máa gba ẹ̀bùn ńlá lọ́wọ́ ìjọba.
Bo tilẹ jẹ pe wọn ko ti i kede ọjọ ti abẹwo ọhun maa waye, ohun ti Aṣejere gbọ ni pe laipẹ jọjọ ni aya gomina ati aya igbakeji; Olurẹmi Hamṣat, pẹlu awọn ẹmẹwa wọn maa ṣe abẹwo naa si ọja ti wọn o ti i jẹ kẹnikan mọ nipa ẹ.	Bó tilẹ̀ jẹ́ pé wọ́n kò tí ì kéde ọjọ́ tí àbẹ̀wò ọ̀hún máa wáyé, ohun tí Àṣejèrè gbọ́ ni pé láìpẹ́ jọjọ ni aya gómìnà àti aya igbákejì; Olúrẹ̀mí Hamṣat, pẹ̀lú àwọn ẹmẹ̀wà wọn máa ṣe àbẹ̀wò náà sí ọjà tí wọn ò tí ì jẹ́ kẹ́nìkan mọ̀ nípa ẹ̀.
Iyanda Sawaba, olorin fuji n palẹ ayẹyẹ mọ- Kayode Aponmade	Ìyàndá Sàwábà, olórin fújì ń palẹ̀ ayẹyẹ mọ́- Káyòdé Àpónmádé
Ilumọ-ọn-ka olorin Fuji, Alaaji Isiaka Abiọdun Iyanda Sawaba Arileyanka ti gbogbo eniyan mọ si Easy Sawaba yoo pe ọmọ ọdun mọkandinlaadọta lOjoru, ọjọ kọkanla, oṣu kọkanla ọdun 2020.	Ìlúmọ̀-ọ́n-ká olórin Fújì, Àlàájì Ísíákà Abíọ́dún Ìyàndá Sàwábà Aríléyanká tí gbogbo ènìyàn mọ̀ sí Easy Sàwábà yóò pé ọmọ ọdún mọ́kàndínláàdọ́ta l’Ójórú, ọjọ́ kọkànlá, oṣù kọkànlá ọdún 2020.
Orilẹ-ede Ghana ni wọn bi Sawaba si ni ọjọ aiku, ọjọ kọkanla, oṣu kọkanla, ọdun, 1951, bo tilẹ jẹ wipe Sawaba jẹ ọmọ Ile Aperin ni Orita- Aperin, niluu Ibadan.	Orílẹ̀-èdè Ghana ni wọ́n bí Sàwábà sí ní ọjọ́ àìkú, ọjọ́ kọkànlá, oṣù kọkànlá, ọdún, 1951, bó tilẹ̀ jẹ́ wípé Sàwábà jẹ́ ọmọ Ilé Aperin ní Oríta- Aperin, nílùú Ìbàdàn.
Sawaba gbe awo rẹkọọdu akọkọ to pe orukọ ẹ ni Ọmọ Ewenla Tidegbalẹ jade nileeṣẹ Olumọ Records lọdun 1974.	Sàwábà gbé àwo rẹ́kọ́ọ́dù àkọ́kọ́ tó pe orúkọ ẹ̀ ní Ọmọ Ewéńlá Tidégbàlẹ̀ jáde níléeṣẹ́ Olúmọ Records lọ́dún 1974.
Fun nnkan bi ilaji ọdun 1980s ni Sawaba jẹ aayo awọn ololufẹ orin Fuji kaakiri orilẹ-ede yii ati oke okun pẹlu awo orin rẹ kan to pe akọle rẹ ni Pata-Olokun.	Fún nǹkan bí ìlàjì ọdún 1980s ni Sàwábà jẹ́ ààyò àwọn olólùfẹ́ orin Fújì káàkiri orílẹ̀-èdè yìí àti òkè òkun pẹ̀lú àwo orin rẹ̀ kan tó pe àkọlé rẹ̀ ní Pátá-Olókun.
Iyanda Sawaba ti ṣe rẹkọọdu to le ni mejilelogun.	Ìyàndá Sàwábà ti ṣe rẹ́kọ́ọ̀dù tó lé ní méjìlélógún.
Lara wọn ni Suru, Igbo Ọdaju, Pata Olokun, Ayetoto and Ọrọṣeniwo ati bẹẹ bẹẹ lọ nileeṣẹ rẹkọọdu Adetunji Records, to ti di Babalaje Records bayii to jẹ ti Olubadan ilẹBadan, Ọba Saliu Akanmu Adetunji, Aje Ogungunniso 1.	Lára wọn ni Súrù, Igbó Ọ̀dájú, Pátá Olókun, Ayétótó and Ọ̀rọ̀ṣeniwò àti bẹ́ẹ̀ bẹ́ẹ̀ lọ níléeṣẹ́ rẹ́kọ́ọ̀dù Adétúnjí Records, tó ti di Babalájé Records báyìí tó jẹ́ ti Olúbàdàn ilẹ̀Bàdàn, Ọba Sálíù Àkànmú Adétúnjí, Ajé Ògúngúnnísò 1.
Bi a o gbagbe, irawọ Sawaba tan gan an nitori ipa to ko laarin awọn ẹlẹgbẹ rẹ nigba ti ija ajulọ laarin oloogbe Sikiru Ayinde Barrister ati General Kollington Ayinla n gbona janjan.	Bí a ò gbàgbé, ìràwọ̀ Sàwábà tàn gan an nítorí ipa tó kó láàrín àwọn ẹlẹgbẹ́ rẹ̀ nígbà tí ìjà àjùlọ láàrín olóògbé Síkírù Àyìndé Barrister àti General Kollington Àyìnlá ń gbóná janjan.
Idi tawọn alẹnulọrọ ṣe fẹnuko lati le awọn alayederu kuro nidii iṣẹ abanirale, abaniralẹ, ati abanikọle kuro lEkoo- Sam Akinrole	Ìdí táwọn alẹ́nulọ́rọ̀ ṣe fẹnukò láti lé àwọn aláyédèrú kúrò nídìí iṣẹ́ abániralé, abániralẹ́, àti abánikọlé kúrò l’Ékòó- Sam Akínrólé
Ọmọbinrin kan wa niluu oyinbo, ibẹ lo n gbe, ibẹ lo si ti n ṣiṣẹ, ṣugbọn ọmọ ilẹ wa Naijiria ni.	Ọmọbìnrin kan wà nílùú òyìnbó, ibẹ̀ ló ń gbé, ibẹ̀ ló sì ti ń ṣiṣẹ́, ṣùgbọ́n ọmọ ilẹ̀ wa Nàìjíríà ni.
Ohun toju obinrin yii taa forukọ bọ laṣiiri ri, ko too de Amẹrika ko kere.	Ohun tójú obìnrin yìí táa forúkọ bọ̀ láṣíírí rí, kó tóó dé Amẹ́ríkà kò kéré.
Iṣẹ mẹta loun nikan n ṣe, ko si to wakati mẹrin to fi n sun lojoojumọ.	Iṣẹ́ mẹ́ta lóun nìkan ń ṣe, kò sì tó wákàtí mẹ́rin tó fi ń sùn lójoojúmọ́.
Ohun to n ṣe lati bii ọdun meẹẹdogun to ti wa nibẹ niyẹn.	Ohun tó ń ṣe láti bíi ọdún méẹ̀ẹ́dógún t́o ti wà níbẹ̀ nìyẹn.
Idi to fi ri bẹẹ ni pe, o ni nnkan toun maa n gbọ lẹnu awọn araalu oyinbo ni pe, owo ilu oyinbo, ibẹ lo n gbe.	Ìdí tó fi rí bẹ́ẹ̀ ni pé, ó ní nǹkan tóun máa ń gbọ́ lẹ́nu àwọn aráàlú òyìnbó ni pé, owó ìlú òyìnbó, ibẹ̀ ló ń gbé.
O ni; bi wọn ba fun ẹ lowo iṣẹ rẹ tan, nigba ti wọn maa fi yọ gbogbo ẹtọ ijọba ninu owo naa, ohun to maa ku ko ni to nnkan.	Ó ní; bí wọ́n bá fún ẹ lówó iṣẹ́ rẹ tán, nígbà tí wọ́n máa fi yọ gbogbo ẹ̀tọ́ ìjọba nínú owó náà, ohun tó máa kù kò ní tó nǹkan.
Nitori naa ni wọn ṣe n sọ pe owo ilu oyinbo, ibẹ lo n gbe.	Nítorí náà ni wọ́n ṣe ń sọ pé owó ìlú òyìnbó, ibẹ̀ ló ń gbé.
Bẹẹ si ni loootọ, ohun tọpọ wa ko mọ ni pe ohun toju awọn araalu oyinbo n ri ki wọn too rowo tujọ, ko rọrun rara.	Bẹ́ẹ̀ sì ni lóòótọ́, ohun tọ́pọ̀ wa kò mọ̀ ni pé ohun tójú àwọn aráàlú òyìnbó ń ŕi kí wọ́n tóó rówó tùjọ, kò rọrùn rárá.
Bi ẹ ba lanfaani ati ri iru iṣẹ tẹlomi n ṣe, ati ibi ti wọn tiẹ n sun lasan, a o maa kaanu wọn ni.	Bí ẹ bá láǹfààni àti rí ìrú iṣẹ́ tẹ́lòmí ń ṣe, àti ibi tí wọ́n tiẹ̀ ń sùn lásán, a ó máa káànú wọn ni.
Awọn tẹẹ ba ri ti wọn n nawo bi apa ninu wọn, ẹ wadii ibi ti wọn ti rowo ọhun, apanilẹkunjaye lọ pọ ninu wọn, awọn yẹn ni wọn n ṣe jibiti fawọn ọmọ oyinbo.	Àwọn tẹ́ẹ bá rí tí wọ́n ń náwó bí àpà nínú wọn, ẹ wádìí ibi tí wọn ti rówó ọ̀hún, apanilẹ́kúnjayé lọ̀ pọ̀ nínú wọn, àwọn yẹn ni wọ́n ń ṣe jìbìtì fáwọn ọmọ òyìnbó.
Ṣugbọn kii ṣe gbogbo wọn naa o, o lawọn ti wọn ti ri taje ṣe, ti wọn si ṣetan ati ran ọmọlakeji lọwọ.	Ṣùgbọ́n kìí ṣe gbogbo wọn náà o, ó láwọn tí wọ́n ti rí tajé ṣe, tí wọ́n sì ṣetán àti ran ọmọlàkejì lọ́wọ́.
Ohun lọrọ ọmọbinrin yii ṣe kaayan lara.	Òhun lọ̀rọ̀ ọmọbìnrin yìí ṣe káàyàn lára.
Lẹyin ọdun mẹẹẹdogun to ti wa niluu oyinbo, o daa ro pe koun tiẹ maa ko ere oko wale diẹdiẹ, n lo ba tu owo jọ, ọgbọn miliọnu naira (N30m) lowo naa, bi wọn ṣe fi to wa leti n lo ba fowo naa ranṣẹ sile o, pe ki wọn ba oun ra ilẹ ni Lẹkki, Ṣe ẹyin naa kuku mọ pe Lẹkki lawọn araalu oyinbo maa n fẹẹ rale ralẹ si Ileeṣẹ kan ti wọn n polongo ara wọn lori ẹrọ ayelujara lọmọbinrin yii gbe iṣẹ naa fun, awọn naa lo si kowo ọhun fun, Lọrọ kan ṣa, wọn ṣe gbajuẹ fun un o!	Lẹ́yìn ọdún mẹ́ẹ̀ẹ́dógún tó ti wà nílùú òyìnbó, ó dàá rò pé kóun tiẹ̀ máa kó èrè oko wálé díẹ̀díẹ̀, n ló bá tu owó jọ, ọgbọ̀n mílíọ́nù náírà (N30m) lowó náà, bí wọ́n ṣe fi tó wa létí n ló bá fowó náà ránṣẹ́ sílé o, pé kí wọ́n bá òun ra ilẹ̀ ní Lẹ́kkí, Ṣé ẹ̀yin náà kúkú mọ̀ pé Lẹ́kkí làwọn aráàlú òyìnbó máa ń fẹ́ẹ́ ralé ralẹ̀ sí Iléeṣẹ́ kan tí wọ́n ń polongo ara wọn lórí ẹ̀rọ ayélujára lọmọbìnrin yìí gbé iṣẹ́ náà fún, àwọn náà ló sì kówó ọ̀hún fún, Lọ́rọ̀ kan ṣá, wọ́n ṣe gbájúẹ̀ fún un o!
Ọmọbinrin yii daamu lọpọlọpọ, ẹyin naa mọ bi yoo ṣe ri keeyan fi ilaagun ko owo jọ, kẹnikan waa fi eru gba owo naa lọwọ eeyan pada, nigba toluwarẹ kii ṣe apa.	Ọmọbìnrin yìí dààmú lọ́pọ̀lọpọ̀, ẹ̀yin náà mọ̀ bí yóò ṣe rí kéèyàn fi ìlàágùn kó owó jọ, kẹ́nìkan wá́a fi èrú gba owó náà lọ́wọ́ èèyàn padà, nígbà tólúwarẹ̀ kìí ṣe àpà.
Igba tẹnikan ṣẹṣẹ tọka obinrin yii sileeṣẹ ijọba to n ja fẹtọ awọn araalu tiru nnkan bẹẹ ba ṣẹlẹ si, ko too di pe ọrọ rẹ bẹrẹ si i niyanju.	Ìgbà tẹ́nìkan ṣẹ̀ṣẹ̀ tọ́ka obìnrin yìí síléeṣẹ́ ìjọba tó ń jà fẹ́tọ̀ àwọn aráàlú tírú nǹkan bẹ́ẹ̀ bá ṣẹlẹ̀ sí, kó tóó di pé ọ̀rọ̀ rẹ̀ bẹ̀rẹ̀ sí í níyanjú.
Bi a ti n kọ iroyin yii, wọn ti fọwọ ofin pe ileeṣẹ naa, ti a o ni darukọ bayii, awọn ijọba si ti da sọrọ naa, wọn ti n gba owo obinrin yii pada fun un baa ṣe gbọ.	Bí a ti ń kọ ìroyin yìí, wọ́n ti fọwọ́ òfin pe iléeṣẹ́ náà, tí a ò ní dárúkọ báyìí, àwọn ìjọba sì ti dá sọ́rọ̀ náà, wọ́n ti ń gba owó obìnrin yìí padà fún un báa ṣe gbọ́.
Kii ṣe obinrin yii nikan niru nnkan bẹẹ ṣẹlẹ si o, ọmọkunrin kan naa wa niluu Germany, nilẹ Yuroopu lọhun un.	Kìí ṣe obìnrin yìí nìkan nirú nǹkan bẹ́ẹ́ ṣẹlẹ̀ sí o, ọmọkùnrin kan náà wà nílùú Germany, nílẹ̀ Yúróòpù lọ́hùn ún.
Inu otutu tiẹ loun ti maa n ṣiṣẹ ni tiẹ, nitori asiko otutu tawọn eeyan kii fẹẹ jade lọọ ṣiṣẹ loun maa n jade ni tiẹ, o ti mọ pe oyinbo ko ni jade waa ṣiṣẹ, owo ti wọn si maa n san lasiko naa kii ṣe kekere, ṣugbọn kii kọ ohun ti otutu naa maa ṣe lara rẹ.	Inú òtútù tiẹ̀ lòun ti máa ń ṣiṣẹ́ ní tiẹ̀, nítorí àsìkò òtútù táwọn èèyàn kìí fẹ́ẹ́ jáde lọọ ṣiṣẹ́ lòun máa ń jáde ní tiẹ̀, ó ti mọ̀ pé òyìnbó kò ní jáde wáá ṣiṣẹ́, owó tí wọ́n sì máa ń san lásìkò náà kìí ṣe kékeré, ṣùgbọ́n kìí kọ ohun tí òtútù náà máa ṣe lára rẹ̀.
Gbogbo owo ti ọmọkunrin yii naa ko jọ, fun ọdun mẹsan-an to fi ṣiṣẹ ọhun, ṣe lo fi ranṣẹ sile pe ki wọn ba oun fi kọle.	Gbogbo owó tí ọmọkùnrin yìí náà kó jọ, fún ọdún mẹ́sàn-án to fi ṣiṣẹ́ ọ̀hún, ṣe ló fi ránṣẹ́ sílé pé kí wọ́n bá òun fi kọ́lé.
N lawọn yẹn ba n fi ofege fọto ati fọnran fidio ranṣẹ si i pe ile rẹ niyẹn.	N làwọn yẹn bá ń fi òfegè fọ́tò àti fọ́nrán fídíò ránṣẹ́ sí i pé ilé rẹ̀ nìyẹn.
Nigba to wale lojiji lo too mọ pe ile onile ni wọn n fi fọto rẹ ranṣẹ soun.	Nígbà tó wálé lójijì ló tóó mọ̀ pé ilé onílé ní wọ́n ń fi fọ́tò rẹ̀ ránṣẹ́ sóun.
Loriṣiiriṣii lawọn alayederu ti maa n ṣe gbajuẹ fawọn araalu oyinbo, atawa taa wa nile gan an paapaa.	Lóríṣìíríṣìí làwọn aláyédèrú ti máa ń ṣe gbájúẹ̀ fáwọn aráàlú òyìnbó, àtàwa táa wà nílé gan an pàápàá.
Eyi lo mu kijọba ipinlẹ Eko gbe ajọ kan kalẹ lati wa ojuutu si iṣoro yii, iyẹn ipenija tawọn ti wọn fẹẹ ra ile tabi ra ilẹ maa n ni.	Èyí ló mú kíjọba ìpínlẹ̀ Èkó gbé àjọ kan kalẹ̀ láti wá ojúútù sí ìṣòro yìí, ìyẹn ìpèníjà táwọn tí wọ́n fẹ́ẹ́ ra ilé tàbí ra ilẹ̀ máa ń ní.
Ohun to mu ki wọn da ileeṣẹ LASRERA silẹ niyẹn, iyẹn Lagos State Real Estate Regulatory, Authority.	Ohun tó mú kí wọ́n dá iléeṣẹ́ LASRERA sílẹ̀ nìyẹn, ìyẹn Lagos State Real Estate Regulatory, Authority.
Kii kuku ṣe pe ileeṣẹ ọhun ṣẹṣẹ bẹrẹ iṣẹ, tori lati asiko ijọba Aṣiwaju Bọla Ahmed Tinubu, nigba to jẹ gomina ni wọn ti da a silẹ, ṣugbọn latigba ti Abilekọ Tokẹ Benson-Awoyinka ti di adari ajọ naa lohun gbogbo ti yi pada, ti iṣẹ wọn naa ti yatọ.	Kìí kúkú ṣe pé iléeṣẹ́ ọ̀hún ṣẹ̀ṣẹ̀ bẹ̀rẹ̀ iṣẹ́, torí láti àsìkò ìjọba Aṣíwájú Bọ́lá Ahmed Tínubú, nígbà tó jẹ́ gómìnà ni wọ́n ti dá á sílẹ̀, ṣùgbọ́n látìgbà tí Abilékọ Tókẹ́ Benson-Awóyinká tí di adarí àjọ náà lohun gbogbo ti yí padà, tí iṣẹ́ wọn náà ti yàtọ̀.
Ohun ti obinrin lọọya yii si maa n tẹnumọ lojoojumọ fun Aṣejere atawọn to ba ba a pade ni pe bi oun ṣe maa le awọn alayederu wọle lẹka abanirale, abanikọle lo jẹ oun logun, ohun to si n ṣe naa niyẹn.	Ohun tí obìnrin lọ́ọ́yà yìí sì máa ń tẹnumọ́ lójoojúmọ fún Àṣejèrè àtàwọn tó bá bá a padè ní pé bí òun ṣe máa lé àwọn aláyédèrú wọlé lẹ́ka abániralé, abánikọ́lé ló jẹ òun lógún, ohun tó sí ǹ ṣe náà nìyẹn.
Eyi lo mu ki wọn pepade ipatẹ kan ninu oṣu to kọja yii, sileetura Oriental to wa ni Eko.	Èyí ló mú kí wọ́n pèpàdé ìpàtẹ kan nínú oṣù tó kọjá yìí, síléètura Oriental tó wà ní Èkó.
Ipatẹ yii ni wọn ti mu oju aje ko onisọ, gbogbo awọn tọrọ kan lẹka abanikọle, rale, ralẹ, ati bẹẹ bẹẹ lọ, gbogbo ẹni to ba lohun i ṣe pẹlu awọn taa mẹnuba yii, ni wọn peju sibi ipatẹ ọhun.	Ìpàtẹ yìí ni wọ́n ti mú ojú ajé ko onísọ̀, gbogbo àwọn tọ́rọ̀ kàn lẹ́ka abánikọ́lé, ralé, ralẹ̀, àti bẹ́ẹ̀ bẹ́ẹ̀ lọ, gbogbo ẹni tó bá lóhun i ṣé pẹ̀lú àwọn táa mẹ́nubà yìí, ni wọ́n péju síbi ìpàtẹ ọ̀hún.
Gomina Babajide Sanwo-Olu si ri i pe oun naa wa nibẹ.	Gómìnà Babájídé Sanwó-Olú sì rí i pé òun náà wà níbẹ̀.
Ohun to tubọ mu ko jẹ gomina logun ni pe iwadii ti fihan pe ibi ti ọrọ aje ilu Eko sodo si lọjọ iwaju niyẹn, ikoko ọbẹ niyẹn fawọn to ba nifẹẹ si i.	Ohun tó túbọ̀ mú kó jẹ gómìnà lógún ni pé ìwádìí ti fihàn pé ibi tí ọrọ̀ ajé ìlú Èkó sodo sí lọ́jọ́ iwájú nìyẹn, ìkòkò ọbẹ̀ nìyẹn fáwọn tó bá nífẹ̀ẹ́ sí i.
Ohun lo ṣe jẹ pataki lati fọ ẹka naa mọ toni-toni, ki wọn yọ awọn kanda to wa ninu irẹsi ọhun kuro.	Òhún lo ṣe jẹ́ pàtàkì láti fọ ẹ̀ka náà mọ́ tóní-tóní, kí wọ́n yọ àwọn kàǹda tó wà nínú ìrẹsì ọ̀hun kúrò.
Ohun ti ipatẹ oṣu to kọja yii da le lori niyẹn.	Ohun tí ìpàtẹ oṣù tó kọjá yìí dá lé lórí nìyẹn.
Nigba ti Tokẹ Benson-Awoyinka, to tun jẹ olugbaninimoran fun ọrọ ile igbe nipinlẹ Eko, n ba Aṣejere sọrọ nibi ipatẹ naa, obinrin yii ni bi oun ṣe maa fọ ẹka naa mọ tawọn si maa le awọn alayederu kuro lo ṣe pataki.	Nígbà tí Tókẹ́ Benson-Awóyínká, tó tún jẹ́ olùgbaninímòràn fún ọ̀rọ̀ ilé ìgbé nípínlẹ̀ Èkó, ń bá Àṣejèrè sọ̀rọ̀ níbi ìpàtẹ náà, obìnrin yìí ní bí òun ṣe máa fọ ẹ̀ka náà mọ́ táwọn sì máa lé àwọn aláyédèrú kúrò ló ṣe pàtàkì.
Nitori naa lawọn ṣe ni ki gbogbo ẹni ba fẹẹ ṣowo lẹka naa, ki wọn waa forukọsilẹ, kiru ohun to ṣẹlẹ si araalu oyinbo ma ba a ṣẹlẹ.	Nítorí náà làwọ́n ṣe ní kí gbogbo ẹní bá fẹ́ẹ́ ṣòwò lẹ́ka náà, kí wọ́n wáá forúkọsílẹ̀, kírú ohun tó ṣẹlẹ̀ sí aráàlú òyìnbó má ba à ṣẹlẹ̀.
Kii ṣe bẹẹ nikan, ọpọ eeyan lo wa lEkoo ti iya ile n jẹ, ijọba ko si le e ṣe gbogbo rẹ tan, o wa di dandan kawọn olokoowo atawọn aladaani ki wọn dide lati gba iṣẹ naa ṣe, kawọn naa si le lanfaani ati pese iṣẹ fun awọn araalu.	Kìí ṣe bẹ́ẹ̀ nìkan, ọ̀pọ̀ èèyàn ló wà l’Ékòó tí ìyà ilé ń jẹ, ìjọba kò sì le è ṣe gbogbo rẹ̀ tán, ó wá di dandan káwọn olókoòwò àtàwọn aládàáni kí wọ́n dìde láti gba iṣẹ́ náà ṣe, káwọn náà sì le láǹfààní àti pèsè iṣẹ́ fún àwọn aráàlú.
Nitori nigba ti iṣẹ ba wa fun wọn lati ṣe, lawọn naa maa lanfaani ati gba awọn eeyan paapaa awọn ọdọ ti wọn jẹ oniṣẹ-ọwọ akọṣẹmọṣẹ, siṣẹ.	Nítorí nígbà tí iṣẹ́ bá wà fún wọn láti ṣe, làwọn náà máa láǹfààní àti gba àwọn èèyàn pàápàá àwọn ọ̀dọ́ tí wọ́n jẹ́ oníṣẹ́-ọwọ́ àkọ́ṣẹ́mọṣẹ́, siṣẹ́.
Bakan naa lo sọ pe bi ọrọ ọmọbinrin araalu oyinbo yii naa ṣe ri, awọn ti ni opo lori ẹrọ ayelujara, nibi tawọn araalu; paapaa awọn to wa nilẹ okeere ti le gba kan sijọba, ki wọn si ja fẹtọọ wọn lọwọ awọn to ṣe gbajuẹ fun wọn, ati pe kiki awọn ti wọn ba tiẹ ti forukọ silẹ torukọ wọn si wa lori opo ijọba yii nikan lawọn eeyan le ba dowopọ.	Bákan náà ló sọ pé bí ọ̀rọ̀ ọmọbìnrin aráàlú òyìnbó yìí náà ṣe rí, àwọn ti ní òpó lórí ẹ̀rọ ayélujára, níbi táwọn aráàlú; pàápàá àwọn tó wà nílẹ̀ òkèèrè ti lè gbà kàn síjọba, kí wọ́n sì jà fẹ́tọ̀ọ́ wọn lọ́wọ́ àwọn tó ṣe gbájúẹ̀ fún wọn, àti pé kìkì àwọn tí wọ́n bá tiẹ̀ ti forúkọ sílẹ̀ tórúkọ wọn sì wà lórí òpó ìjọba yìí nìkan làwọn èèyàn le bá dòwòpọ̀.
Bo tiẹ jẹ pe ọpọ lo maa n sọ pe ipolongo ko to, Abilekọ Awoyinka ni arun Korona lo gba gbogbo agbaye kan lo tun fẹẹ fa ọwọ aago sẹyin, o ni ninu ọdun taa wa ninu ẹ yii, eto ti wa nilẹ lati gbe ipolongo naa lọ siluu oyinbo, nitori awọn araalu oyinbo ti wọn fẹẹ ko ere oko wọn wale.	Bó tiẹ̀ jẹ́ pé ọ̀pọ̀ ló máa ń sọ pé ìpolongo kò tó, Abilékọ Awóyínká ní àrùn Kòrónà ló gba gbogbo àgbáyé kan ló tún fẹ́ẹ́ fa ọwọ́ aago sẹ́yìn, ó ní nínú ọdún táa wà nínú ẹ̀ yìí, ètò ti wà nílẹ̀ láti gbé ìpolongo náà lọ sílùú òyìnbó, nítorí àwọn aráàlú òyìnbó tí wọ́n fẹ́ẹ́ kó èrè oko wọn wálé.
Iwuri nla lodo ẹja Ọbasanjọ jẹ fawa ọlọsin ẹja nilẹ Yoruba  Olubọdun	Ìwúrí ńlá lódò ẹja Ọbásanjọ́ jẹ́ fáwa ọlọ́sìn ẹja nílẹ̀ Yorùbá – Olúbọ́dún
Alagba Samuel Oluṣẹsan Olubọdun, ni olori gbogbo awọn agbẹ ọlọsin ẹja nilẹ Yoruba, awọn naa tun ni alaga ileeṣẹ Glorious Beulah Farms to wa nipinlẹ Ogun.	Alàgbà Samuel Olúṣẹ̀sàn Olúbọ́dún, ni olórí gbogbo àwọn àgbẹ̀ ọlọ́sìn ẹja nílẹ̀ Yorùbá, àwọn náà tún ni alága iléeṣẹ́ Glorious Beulah Farms tó wà nípínlẹ̀ Ògùn.
Wọn ti ba OJUOLUWAKOTIMI OLUṢINA sọrọ laipẹ yii nipa ileeṣẹ ọsin eja tigbalode ti Aarẹ ana, Oloye Oluṣẹgun Ọbasanjọ ṣẹṣẹ ṣi sipinlẹ naa, ati ipenija tawọn agbẹ ọlọsin ẹja n koju nipa ẹnubode tijọba apapọ ti pa.	Wọ́n ti bá OJÚOLÚWAKÒTÌMÍ OLÚṢÌNÀ sọ̀rọ̀ láìpẹ́ yìí nípa iléeṣẹ́ ọ̀sìn eja tìgbàlódé ti Ààrẹ àná, Olóyè Olúṣẹ́gun Ọbásanjọ́ ṣẹ̀ṣẹ̀ ṣí sípínlẹ̀ náà, àti ìpèníjà táwọn àgbẹ̀ ọlọ́sìn ẹja ń kójú nípa ẹnubodè tíjọba àpapọ̀ ti pa.
Ohun ti wọn ba wa sọ ree.	Òhun tí wọ́n bá wá sọ rèé.
Ipa ti ẹnubode tijọba ti pa ko ninu iṣẹ wa	Ipa tí ẹnubodè tíjọba tì pa kó nínú iṣẹ́ wa
Pupọ ninu awọn nnkan ti a n lo fun iṣẹ ọsin wa nibi, okeere la ti n ko o wa, a o le da pese gbogbo nnkan ti a nilo fun awọn ẹja wa, nitori naa la ṣe nm gbẹkẹle awọn tilẹ okeere.	Púpọ̀ nínú àwọn nǹkan tí a ń lò fún iṣẹ́ ọ̀sìn wa níbí, òkèèrè la ti ń kó o wá, a ò le dá pèsè gbogbo nǹkan tí a nílò fún àwọn ẹja wa, nítorí náà la ṣe nm gbẹ́kẹ̀lé àwọn tilẹ̀ òkèèrè.
Fun apẹẹrẹ, agbado ti a n lo; Aadọsan-an naira, iyẹn N170 la n ra Kilo kan bayii, ko si to bẹẹ tẹlẹ, bẹẹ lo ri fun soya naa, Ẹgbẹrun kan ati igba naira la n ra Kilo kan bayii.	Fún àpẹẹrẹ, àgbàdo tí a ń lò; Àádọ́sàn-án náírà, ìyẹn N170 la ń ra Kílò kan báyìí, kò sì tó bẹ́ẹ̀ tẹ́lẹ̀, bẹ́ẹ̀ ló rí fún sóyà náà, Ẹgbẹ̀rún kan àti igba náírà là ń ra Kílò kan báyìí.
Iye taa n na lori ẹgbẹrun lọna ogun ọsin ẹja, agbara kaka la fi n na an lori ẹgbẹrun meji ọsin ẹja bayii.	Iye táa ń ná lórí ẹgbẹ̀rún lọ́nà ogún ọ̀sìn ẹja, agbára káká la fi ń ná an lórí ẹgbẹ̀rún méjì ọ̀sìn ẹja báyìí.
Nitori naa ko si ootọ nibẹ pe awọn agbẹ ni ẹnubode ti wọn ti pa ran lọwọ o, ṣugbọn boya awọn agbẹ mi in wa ti emi ko mọ nipa rẹ, ti wọn ran lọwọ o.	Nítorí náà kò sí òótọ́ níbẹ̀ pé àwọn àgbẹ̀ ní ẹnubodè tí wọ́n tì pa ràn lọ́wọ́ o, ṣùgbọ́n bóyá àwọn àgbẹ̀ mí ìn wà tí èmi kò mọ̀ nípa rẹ̀, tí wọ́n ràn lọ́wọ́ o.
Pabanbari rẹ ni awọn ẹja wa ti a o lanfaani ati ta sita, o pawa lara pupọ.	Pabanbarì rẹ̀ ni àwọn ẹja wa tí a ò láǹfààní àti tà síta, ó pawá lára púpọ̀.
Awọn afojusun wa fọdun tuntun yii	Àwọn àfojúsùn wa fọ́dún tuntun yìí
A fẹ kijọba wo iṣẹ ọsin lọdun yii, ki wọn ran wa lọwọ, owo kọ la n beere lọwọ wọn o, ṣugbọn ki wọn ran wa lọwọ pẹlu awọn irinṣẹ taa nilo fun iṣẹ ọsin ẹja.	A fẹ́ kíjọba wo iṣẹ́ ọ̀sìn lọ́dún yìí, kí wọ́n ràn wá lọ́wọ́, owó kọ́ la ń bèèrè lọ́wọ́ wọn o, ṣùgbọ́n kí wọ́n ràn wá lọ́wọ́ pẹ̀lú àwọn irinṣẹ́ táa nílò fún iṣẹ́ ọ̀sìn ẹja.
Bẹẹ la fẹ ki wọn ran wa lọwọ pẹlu eto ẹyawo, ti owo ele rẹ ko ni pọ, ati pe ki wọn maa lo ẹja wa fun eto ounjẹ ọfẹ awọn ọmọleewe ti wọn n ṣe.	Bẹ́ẹ̀ la fẹ́ kí wọ́n ràn wá lọ́wọ́ pẹ̀lú ètò ẹ̀yáwó, tí owó èlé rẹ̀ kò ní pọ̀, àti pé kí wọ́n máa lo ẹja wa fún ètò ouńjẹ ọ̀fẹ́ àwọn ọmọléèwé tí wọ́n ń ṣe.
Awọn ipinlẹ kan n ṣe e, a fẹ ko gbilẹ, ko jẹ awa la o maa pese ẹja ti wọn a maa lo fun wọn.	Àwọn ìpínlẹ̀ kan ń ṣe e, a fẹ́ kó gbilẹ̀, kó jẹ́ àwa la ó máa pèsè ẹja tí wọ́n á máa lò fún wọn.
Ireti awa agbẹ ọlọsin ẹja lọdun 2021	Ìrètí àwa àgbẹ̀ ọlọ́sìn ẹja lọ́dún 2021
Ireti wa ni pe ki iṣẹ ọsin ẹja dide, ẹja to wa niluu kere, a fẹ ki iwadii pọ, ẹja si dara fun ara, ki a tun le maa ṣe awọn ẹja mi in yatọ si awọn ti a sin lọwọ yii.	Ìrètí wa ni pé kí iṣẹ́ ọ̀sìn ẹja dìde, ẹja tó wà nílùú kéré, a fẹ́ kí ìwádìí pọ, ẹja sì dára fún ara, kí a tún lè máa ṣe àwọn ẹja mí ìn yàtọ̀ sí àwọn tí a sìn lọ́wọ́ yìí.
A fẹ ki ijọba ṣiṣẹ lori awọn ẹja tuntun tori awọn taa n sin lọwọ yii ti gbo, awọn eeyan ko sin iru ẹja bẹẹ mọ.	A fẹ́ kí ìjọba ṣiṣẹ́ lórí àwọn ẹja tuntun tórí àwọn táa ń sìn lọ́wọ́ yìí ti gbó, àwọn èèyàn kò sin irú ẹja bẹ́ẹ̀ mọ́.
Bẹẹ la si tun fẹ ki wọn ṣiṣẹ lori awọn odo ti a tun le maa lo naa, ti owo rẹ ko ni pọ.	Bẹ́ẹ̀ la sì tún fẹ́ kí wọ́n ṣiṣẹ́ lórí àwọn odò tí a tún le máa lò náà, tí owó rẹ̀ kò ní pọ̀.
Ajọṣepọ ẹgbẹ wa pẹlu Baba Ọbasanjọ	Àjọṣepọ̀ ẹgbẹ́ wa pẹ̀lú Bàbá Ọbásanjọ́
Ṣe ẹ mọ pe emi ni olori awọn agbẹ ẹlẹja nilẹ Yoruba, eyi lo mu ki wọn pe mi sibi eto ti wọn ṣe loko Baba Ọbasanjọ laipẹ yii, wọn pe mi sibẹ ni.	Ṣé ẹ mọ̀ pé èmi ni olórí àwọn àgbẹ̀ ẹlẹ́ja nílẹ̀ Yorùbá, èyí ló mú kí wọn pè mí síbi ètò tí wọ́n ṣe lóko Bàbá Ọbásanjọ́ láìpẹ́ yìí, wọ́n pè mí síbẹ̀ ni.
Awa naa si n gba a lero pe kiru Baba Ọbasanjọ pọ ninu iṣẹ agbẹ ati paapaa iṣẹ ọsin, a n reti awọn eeyan pupọ si i.	Àwa náà sì ń gbà á lérò pé kírú Bàbá Ọbásanjọ́ pọ̀ nínú iṣẹ́ àgbẹ̀ àti pàápàá iṣẹ́ ọ̀sìn, à ń retí àwọn èèyàn púpọ̀ sí i.
Iwuri nla lo jẹ fun wa, emi o tiẹ lero pe wọn tun le ṣeru nnkan bẹẹ ni ọjọ ori wọn.	Ìwúrí ńlá ló jẹ́ fún wa, èmi ò tiẹ̀ lérò pé wọ́n tún le ṣerú nǹkan bẹ́ẹ̀ ní ọjọ́ orí wọn.
Gbogbo nnkan to ni i ṣe pẹlu iṣẹ yẹn ni wọn ṣe si oko naa.	Gbogbo nǹkan tó ní í ṣe pẹ̀lú iṣẹ́ yẹn ni wọ́n ṣe sí oko náà.
Ẹkọ nla lo jẹ fun wa, paapaa nilẹ Yoruba, odo igbalode ni wọn si lo fun iṣẹ ọsin ẹja wọn.	Ẹ̀kọ́ ńlá ló jẹ́ fún wa, pàápàá nílẹ̀ Yorùbá, odò ìgbàlódé ni wọ́n sì lò fún iṣẹ́ ọ̀sìn ẹja wọn.
Imọran fawọn ọlọsin ẹja ilẹ Yoruba, Ki awọn agbẹ ẹlẹja ni suuru, ki wọn si maa ṣewadii lati mọ pe nnkan ti n yi pada kawọn naa yi pada pẹlu bi aye ṣe n yi, Ohun toju wa ri lasiko arun Korona Ko rọrun rara, gbogbo odo ẹja la ti pa, Ko si otẹẹli, ko sileewe, ko si awọn onifaaji ti wọn maa n saaba ra ẹja lati ṣe pẹpẹ suupu mọ, tori awọn lo n lo ẹja yii julọ niyẹn.	Ìmọ̀ràn fáwọn ọlọ́sìn ẹja ilẹ̀ Yorùbá, Kí àwọn àgbẹ̀ ẹlẹ́ja ní sùúrù, kí wọ́n sì máa ṣèwádìí láti mọ̀ pé nǹkan tí ń yí padà káwọn náà yí padà pẹ̀lú bí ayé ṣe ń yí, Ohun tójú wa rí lásìkò àrùn Kòrónà Kò rọrùn rárá, gbogbo odò ẹja la ti pa, Kò sí òtẹ́ẹ̀lí, kò síléèwé, kò sí àwọn onífàájì tí wọ́n máa ń sáábà ra ẹja láti ṣe pẹpẹ súùpù mọ́, torí àwọn ló ń lo ẹja yìí jùlọ nìyẹn.
Pupọ ninu awọn ẹja yẹn la bọ lati ta laarin oṣu mẹfa, ṣugbọn nigba ti ko si onibaara ti a si n bọ wọn, nigba ti a fi maa ta a, owo pọọku ni, ṣọọti lo si jẹ fun wa, gbese lo bade, nitori naa la ṣe n sọ funjọba ki wọn maa bojuto iṣẹ yii Ẹbẹ wa sijọba, A fẹ kijọba ṣeto ibi ti a o maa fi awọn ẹja pamọ si, iyẹn ni pe, taa ba ti ko wọn kuro ninu odo tan, o yẹ ka ni ibi ti a o le maa tọju wọn si, titi digba ti a o fi ta a, eyi ni wọn n ṣe nilẹ okeere.	Púpọ̀ nínú àwọn ẹja yẹn la bọ́ láti ta láàrín oṣù mẹ́fà, ṣùgbọ́n nígbà tí kò sí oníbáárà tí a sì ń bọ́ wọn, nígbà tí a fi máa tà á, owó pọ́ọ́kú ni, ṣọ́ọ̀t̀i ló sì jẹ́ fún wa, gbèsè ló bádé, nítorí náà la ṣe ń sọ fúnjọba kí wọ́n máa bójútó iṣẹ́ yìí Ẹ̀bẹ̀ wa síjọba, A fẹ́ kíjọba ṣètò ibi tí a ó máa fi àwọn ẹja pamọ́ sí, ìyẹn ni pé, táa bá ti kó wọn kúrò nínú odò tán, ó yẹ ká ní ibi tí a ó lè máa tọ́jú wọn sí, t́it́i dìgbà tí a ó fi tà á, èyí ni wọ́n ń ṣe nílẹ̀ òkèèrè.
NJẸ Ẹ TI GBỌ?	ǸJẸ́ Ẹ TI GBỌ́?
Aṣe Jakande, Ọtẹdọla ko si ninu awọn gomina to n gbowo ifẹyinti lEkoo	Àṣe Jákàńdè, Ọ̀tẹ́dọlá kò sí nínú àwọn gómìnà tó ń gbowó ìfẹ̀yìntì l’Ékòó
Bo tiẹ jẹ pe Gomina Babajide Sanwo-Olu ti dabaa ati fagile owo ajẹmọnu ifẹyinti ti wọn n fun awọn gomina ipinlẹ Eko pẹlu igbakeji wọn, aṣiri ti tu pe awọn gomina alagbada to ti jẹ ṣaaju ọdun 1999 ko lẹtọọ sanfaani naa.	Bó tiẹ̀ jẹ́ pé Gómìnà Babájídé Sanwó-Olú ti dábàá àti fagilé owó àjẹmọ́nú ìfẹ̀yìntì tí wọ́n ń fún àwọn gómìnà ìpínlẹ̀ Èkó pẹ̀lu ́igbákejì wọn, àṣírí ti tú pé àwọn gómìnà alágbádá tó ti jẹ ṣáájú ọdún 1999 kò lẹ́tọ̀ọ́ sáǹfààní náà.
Igbakeji gomina atijọ kan lo tu aṣiri yii sita, Alaaja Sinatu Ojikutu ni igbakeji gomina naa, oun ni igbakeji Sir Michael Ọtẹdọla, to jẹ gomina ipinlẹ Eko lati oṣu kinni, ọdun 1992 si oṣu kọkanla, ọdun 1993, Oun ati Sinatu jọ ṣiṣẹ ni, Ojikutu lo tu aṣiri naa fun awọn oniroyin pe Aṣiwaju Bọla Tinubu atawọn to jẹ lẹyin rẹ pẹlu awọn igbakeji wọn nikan ni wọn lanfaani si owo naa.	Igbákejì gómìnà àtijọ́ kan ló tú àṣírí yìí síta, Àlàájà Sínátù Òjìkùtù ni ìgbákejì gómìnà náà, òun ni igbákejì Sir Michael Ọ̀tẹ́dọlá, tó jẹ́ gómìnà ìpínlẹ̀ Èkó láti oṣù kínní, ọdún 1992 sí oṣù kọkànlá, ọdún 1993, Òun àti Sínátù jọ ṣiṣẹ́ ni, Òjíkùtù ló tú àṣírí náà fún àwọn oníròyìn pé Aṣíwájú Bọ́lá Tinúbú àtàwọn tó jẹ lẹ́yìn rẹ̀ pẹ̀lú àwọn igbákejì wọn nìkan ni wọ́n láǹfààní sí owó náà.
Bo tiẹ jẹ pe ohun ti iwadii fidi rẹ mulẹ ni pe Babatunde Faṣọla naa ko ti i lanfaani ati gba ninu owo naa, bo tiẹ jẹ pe ofin naa fun un lanfaani ati gba ninu owo naa.	Bo tiẹ̀ jẹ́ pe ohun tí ìwádìí fìdí rẹ̀ múlẹ̀ ni pé Babátúndé Fáṣọlá náà kò tí ì láǹfààní àti gba nínú owó náà, bó tiẹ̀ jẹ́ pé òfin náà fún un láǹfààní àti gbà nínú owó náà.
Awọn kan ni, nitori ija to wa laarin oun ati Akinwunmi Ambọde lasiko naa ni ko ṣe lanfaani ti gba ninu owo naa.	Àwọn kan ni, nítorí ìjà tó wà láàrín òun àti Akínwùnmí Ámbọ̀dé lásìkò náà ni kò ṣe lànfààní tí gbà nínú owó náà.
Bẹẹ o ba gbagbe, nigba to gbe aba iṣuna owo wa siwaju awọn ọmọ ileegbimọ aṣofin laarọ ọjọ Tusde, Sanwo-Olu ni; ohun ti ọrọ aje ipinlẹ Eko ati paapaa orilẹ-ede yii n sọ lọwọ yii ko dun un gbọ seti, nitori naa, o di dandan kijọba oun fagile owo ajẹmọnu awọn gomina atijọ ati igbakeji wọn.	Bẹ́ẹ́ ò bá gbàgbé, nígbà tó gbé àbá ìṣúná owó wá síwájú àwọn ọmọ iléègbìmọ̀ aṣòfin láàrọ̀ ọjọ́ Tusde, Sanwó-Olú ní; ohun tí ọrọ̀ ajé ìpínlẹ̀ Èkó àti pàápàá orílẹ̀-èdè yìí ń sọ lọ́wọ́ yì́í kò dùn ún gbọ́ sétí, nítorí náà, ó di dandan kíjọba òun fagilé owó àjẹmọ́nú àwọn gómìnà àtijọ́ àti igbákejì wọn.
Ọdun 2007 ni aba naa dofin, lati maa fun awọn gomina atijọ lowo ifẹyinti, pẹlu awọn igbakeji wọn.	Ọdún 2007 ni àbá nàá dòfin, láti máa fún àwọn gómìnà àtijọ́ lówó ìfẹ̀yìntì, pẹ̀lú àwọn igbákejì wọn.
Kii ṣe bẹẹ nikan, ofin ọhun tun fun awọn gomina yii lanfaani ati gba awọn ẹtọ kan lọwọ ijọba, bii ile niluu Eko ati lAbuja, mọto, bẹẹ ni ofin tun faaye gba awọn gomina atijọ naa lati gba oṣiṣẹ tijọba yoo maa sanwo fun.	Kìí ṣe bẹ́ẹ̀ nìkan, òfin ọ̀hún tún fún àwọn gómìnà yìí lánfààní àti gba àwọn ẹ̀tọ́ kan lọ́wọ́ ìjọba, bíi ilé nílùú Èkó àti l’Ábújá, mọ́tò, bẹ́ẹ̀ ni òfin tún fààyè gba àwọn gómìnà àtijọ́ náà láti gba òṣìṣẹ́ tíjọba yóò máá sanwó fún.
Ọpọ igba lawọn araalu ti tako ofin yii, bakan naa ni iwe iroyin Aṣejere ṣe alaye kikun nipa owo tawọn gomina atijọ naa n gba, ati bi awọn araalu ṣe n kọminu lori owo ti wọn n gba naa.	Ọ̀pọ̀ ìgbà làwọn aráàlú ti tako òfin yìí, bákan náà ni ìwé ìroyìn Àṣejèrè ṣe àlàyé kíkún nípa owó táwọn gómìnà àtijọ́ náà ń gbà, àti bí àwọn aráàlú ṣe ń kọminú lórí owó tí wọ́n ń gbà náà.
Bẹẹ lawọn araalu si tun koro oju si owo tawọn gomina atijọ naa n gba, wọn ni lẹyin ti wọn ti ri owo gọbọi nigba ti wọn wa lori ipo, ko tun yẹ kijọba tun maa fun wọn lowo kan, nigba ti ọpọ awọn oṣiṣẹfẹyinti ko tiẹ ti i ri owo oṣu wọn gba, awọn nnkan wọnyi ni gomina ro pọ, to fi sọ pe ijọba oun ṣetan ati gbe aba wa siwaju awọn aṣofin lati fagile ofin naa, paapaa nitori bi gbogbo nnkan ṣe ri lẹnu ọrọ aje lorilẹ-ede wa.	Bẹ́ẹ̀ làwọn aráàlú sì tún korò ojú sí owó táwọn gómìnà̀ àtijọ́ náà ń gbà, wọ́n ní lẹ́yìn tí wọ́n ti rí owó gọbọi nígbà tí wọ́n wà lórí ipò, kò tún yẹ kíjọba tún máa fún wọn lówó kan, nígbà tí ọ̀pọ̀ àwọn òṣìṣẹ́fẹ̀yìntì kò tiẹ̀ tí ì rí owó oṣù wọn gbà, àwọn nǹkan wọ̀nyí ni gómìnà rò pọ̀, tó fi sọ pé ìjọba òun ṣetán àti gbé àbá wá síwájú àwọn aṣòfin láti fagilé òfin náà, pàápàá nítorí bí gbogbo nǹkan ṣe rí lẹ́nu ọrọ̀ ajé lorílẹ̀-èdè wa.
Baba arugbo jẹbun miliọnu naira lọwọ Naira Marley	Bàbá arúgbó jẹ̀bùn mílíọ̀nù náírà lọ́wọ́ Naira Marley
Ọmọkunrin olorin takasufe ilẹ wa ti ọpọ awọn ọdọ gba tiẹ, ti ni ki awọn ololufẹ rẹ ba a wa ba agbalagba kan to kọ orin rẹ lori ẹrọ ayelujara Naira Marley, tọpọ eeyan mọ si Azeez Adeṣina Faṣọla lo fi ọrọ naa sori ẹrọ ayelujara rẹ pe ki awọn ololufẹẹ oun ba oun wa baba agbalagba naa to korin rẹ daadaa.	Ọmọkùnrin olórin tàkasúfè ilẹ̀ wa tí ọ̀pọ̀ àwọn ọ̀dọ́ gba tiẹ̀, ti ní kí àwọn olólùfẹ́ rẹ̀ bá a wá bá àgbàlagbà kan tó kọ orin rẹ̀ lórí ẹ̀rọ ayélujára Naira Marley, tọ́pọ̀ èèyàn mọ̀ sí Azeez Adéṣínà Fáṣọlá ló fi ọ̀rọ̀ náà sórí ẹ̀rọ ayélujára rẹ̀ pé kí àwọn olólùfẹ́ẹ́ òun bá òun wá bàbá àgbàlagbà náà tó korin rẹ̀ dáadáa.
Rẹkọọdu ti ọmọkunrin naa pe ni Soapy ni baba agbalagba naa kọ daadaa lori ẹrọ ayelujara, eyi si ya Naira Marley lẹnu, lo ba ni ki wọn ba oun wa a koun le fun un lẹbun miliọnu kan naira.	Rẹ́kọ́ọ̀dù tí ọmọkùnrin náà pè ní Soapy ni bàbá àgbàlagbà náà kọ dáadáa lórí ẹ̀rọ ayélujára, èyí sì ya Naira Marley lẹ́nu, ló bá ní kí wọ́n bá òun wá a kóun lè fún un lẹ́bùn mílíọ́nù kan náírà.
Ọwọ tẹ awọn agbero mẹfa nitori rogbodiyan Ọbalende	Ọwọ́ tẹ àwọn àgbèrò mẹ́fà nítorí rògbòdìyàn Ọbáléndé
Kọmiṣanna ọlọpaa nipinlẹ Eko, Ọgbẹni Hakeem Odumosu ti sọ fun Aṣejere pe gbogbo awọn to lowo si rogbodiyan to ṣẹlẹ lỌbalende laaarọ oni ni wọn ti wa latimọle.	Kọ̀míṣánnà ọlọ́pàá nípínlẹ̀ Èkó, Ọ̀gbẹ́ni Hakeem Odùmósù ti sọ fún Àṣejèrè pé gbogbo àwọn tó lówó sí rògbòdìyàn tó ṣẹlẹ̀ l’Ọ́báléndé láàárọ̀ òní ni wọ́n ti wà látìmọ́lé.
Laarọ oni lawọn ọmọ ẹgbẹ onimọto taa mọ si NURTW bẹrẹ wahala ni Ọbalende ni Eko.	Láàrọ̀ òní làwọn ọmọ ẹgbẹ́ onímọ́tò táa mọ̀ sí NURTW bẹ̀rẹ̀ wàhálà ní Ọbáléndé ní Èkó.
Ohun taa gbọ ni pe awọn igun meji ti wọn n ba ara wọn ja naa fẹẹ gba gareeji mọ ara wọn lọwọ ni.	Ohun táa gbọ́ ni pé àwọn igun méjì tí wọ́n ń bá ara wọn jà náà fẹ́ẹ́ gba gáréèjì mọ́ ara wọn lọ́wọ́ ni.
Odumosu ni, o ṣeni laanu pe ọpọ igba tawọn ọmọ ẹgbẹ onimọto ba fẹẹ ṣeto idibo lati yan adari tuntun, ṣeni wọn maa n fa wahala lati gba garaaji mọ ara wọn lọwọ, ti wọn a si tun maa da awọn araalu laamu pẹlu rogbodiyan wọn.	Odùmósù ní, ó ṣeni láànú pé ọ̀pọ̀ ìgbà táwọn ọmọ ẹgbẹ́ onímọ́tò bá fẹ́ẹ́ ṣètò ìdìbò láti yan adarí tuntun, ṣeni wọ́n máa ń fa wàhálà láti gba gárá̀ajì mọ́ ara wọn lọ́wọ́, tí wọ́n á sì tún máa dá àwọn aráàlú láàmú pẹ̀lú rògbòdìyàn wọn.
O fi da awọn araalu loju pe ileeṣẹ ọlọpaa ti pẹtu saawọ naa, alaafia si ti jọba, ati pe gbogbo awọn to lọwọ si rogbodiyan naa lawọn ti fọwọ ofin mu si atimọle, laipẹ wọn a foju bale ẹjọ.	Ó fi dá àwọn aráàlú lójú pé iléeṣẹ́ ọlọ́pàá ti pẹ̀tù sááwọ̀ náà, àlàáfíà sí ti jọba, àti pé gbogbo àwọn tó lọ́wọ́ sí rògbòdìyàn náà làwọn ti fọwọ́ òfin mú sí àtìmọ́lé, láìpẹ́ wọ́n á fojú balé ẹjọ́.
Abiru kileleyii!	Àbírú kíleléyìí!
Ẹ wo owo rẹpẹtẹ ti Ọtunla, akọwe-owo da pada sapo ijọba -Ojuoluwakotimi Olusina	Ẹ wo owó rẹpẹtẹ tí Ọ̀túnla, akọ̀wé-owó da padà sápò ìjọba -Ojúolúwakòtìmí Olúsínà
Laipẹ yii niroyin owo rẹpẹtẹ ti Alagba Jonah Ọtunla, akọwe owo ijọba apapọ tẹlẹ ko pamọ, lu sita, ohun taa gbọ ni pe owo tiye rẹ le ni biliọnu mẹfa nileẹjọ ni ki ọkunrin naa da pada bi owo baba ijẹbu si apo ipamọ ijọba.	Láìpẹ́ yìí nìròyìn owó rẹpẹtẹ tí Alàgbà Jonah Ọ̀túnla, akọ̀wé owó ìjọba àpapọ̀ tẹ́lẹ̀ kó pamọ́, lu síta, ohun táa gbọ́ ni pé owó tíye rẹ̀ lé ní bílíọ́nù mẹ́fà níléẹjọ́ ní kí ọkùnrin náà dá padà bí owó bàbá ìjẹ̀bú sí àpò ìpamọ̀ ìjọba.
Ọdun 2017 ni ajọ EFCC, iyẹn ajọ to n gbogun ti awọn to kowo ilu jẹ, gbe Ọtunla ati ọga kọsitọọmu atijọ; Abdulahi Dikko lọ si kootu, wọn fesun kan wọn pe wọn ko owo ijọba pamọ sapo ara wọn.	Ọdún 2017 ni àjọ EFCC, ìyẹn àjọ tó ń gbógun ti àwọn tó kówó ìlú jẹ, gbé Ọ̀túnla àti ọ̀gá kọ́sítọ́ọ́mù àtijọ́; Abdulahi Dikko lọ sí kóòt̀u, wọ́n fèsùn kàn wọ́n pé wọn kó owó ìjọba pamọ́ sápò ara wọn.
Ohun to gbe awọn mejeeji de ileẹjọ lọjọ keje, oṣu kejila, ọdun 2017 lAbuja niyẹn.	Ohun tó gbé àwọn méjèèjì dé iléẹjọ́ lọ́jọ́ kejè, oṣù kejìlá, ọdún 2017 l’Ábújá nìyẹn.
Fun anfaani awọn ti ko mọ ẹni ti Ọtunla jẹ, Alagba Jonah Ogunniyi Ọtunla, ti figba kan jẹ akọwe owo ijọba ipinlẹ Ọyọ, lasiko ijọba Alaaji Rasheed Adewọlu Ladọja, bi wọn ti n ṣe iṣẹ naa lọwọ niṣẹ tun gbe wọn lọ si Abuja lọdọ Aarẹ Goodluck Jonathan, ibẹ ni wọn ti tun lọọ ṣe akọwe owo ijọba apapọ lasiko Jonathan, ọga kọsitọọmu taa n sọ yii naa, asiko ijọba Jonathan loun naa wa nibẹ.	Fún àǹfààní àwọn tí kò mọ ẹni tí Ọ̀túnla jẹ́, Alágba Jonah Ògúnníyì Ọ̀túnla, ti fìgbà kan jẹ́ akọ̀wé owó ìjọba ìpínlẹ̀ Ọ̀yọ́, lásìkò ìjọba Àlàájì Rasheed Adéwọ̀lú Ládọjà, bí wọ́n ti ń ṣe iṣẹ́ náà lọ́wọ́ niṣẹ́ tún gbé wọn lọ sí Àbújá lọ́dọ̀ Ààrẹ Goodluck Jonathan, ibẹ̀ ni wọ́n ti tún lọọ ṣe akọ̀wé owó ìjọba àpapọ̀ lásìkò Jonathan, ọ̀gá kọ́sítọ́ọ́mú táa ń sọ yìí náà, àsìkò ìjọba Jonathan lòun náà wà níbẹ̀.
Owo to le ni biliọnu mẹfa naira ni wọn fẹsun kan Ọtunla pe o ko jẹ ni tiẹ, nigba ti wọn fẹsun owo tiye rẹ fẹẹ to biliọnu meji ni wọn fẹsun rẹ kan Dikko.	Owó tó lé ní bílíọ́nù mẹ́fà náírà ni wọ́n fẹ̀sùn kan Ọ̀túnla pé ó kó jẹ ní tiẹ̀, nígbà tí wọ́n fẹ̀sùn owó tíye rẹ̀ fẹ́ẹ̀ tó bílíọ́nù méjì ni wọ́n fẹ̀sùn rẹ̀ kan Díkkò.
Ọdun 2011 si ọdun 2015 ni Ọtunla fi ṣe akọwe owo nigba ti Dikko jẹ ọga kọsitọọmu lati ọdun 2009 si ọdun 2015.	Ọdún 2011 sí ọdún 2015 ni Ọ̀túnla fi ṣe akọ̀wé owó nígbà tí Díkkò jẹ́ ọ̀gá kọ́sítọ́ọ́mù láti ọdún 2009 sí ọdún 2015.
Nigba ti wọn gbe wọn wa si ileẹjọ, ẹsun ti wọn fi kan wọn ni pe owo awọn araalu ti wọn ko sapo owo alakooso eto aabo ilẹ wa ni wọn n na, niwaju Adajọ Dimgba Nnamdi ni wọn gbe awọn eeyan wọnyi lọ.	Nígbà tí wọ́n gbé wọn wá sí iléẹjọ́, ẹ̀sùn tí wọ́n fi kan wọ́n ni pé owó àwọn aráàlú tí wọ́n kó sápò owó alákòóso ètò ààbò ilẹ̀ wa ni wọ́n ń ná, níwájú Adájọ́ Dimgba Nnamdi ni wọ́n gbé àwọn èèyàn wọ̀nyí lọ.
Lara awọn ileeṣẹ ti wọn tun fẹsun kan pe wọn lọwọ si ikowoje naa ni Gold Reef Industries Limited, Lambster Nigeria Limited, G.	Lára àwọn iléeṣẹ́ tí wọ́n tún fẹ̀sùn kàn pé wọ́n lọ́wọ́ sí ìkówóje náà ni Gold Reef Industries Limited, Lambster Nigeria Limited, G.
C Electronic Limited, Sinmilak Nigeria Limited, Wehsac Farms Limited, Shepherded Field Global Resources Limited ati Stellavera Development Company Limited.	C Electronic Limited, Sinmilak Nigeria Limited, Wehsac Farms Limited, Shepherded Field Global Resources Limited àti Stellavera Development Company Limited.
Ṣugbọn ni bayii, Ọtunla ti da owo tiẹ pada sapo ijọba, owo tiye rẹ le ni biliọnu mẹfa naira lo da pada si apo ijọba, ohun to si mu ko ṣe eyi ni pe ki wọn ma tẹ siwaju pẹlu ẹjẹ rẹ nileẹjọ lọkunrin naa ṣe ṣeyi.	Ṣùgbọ́n ní báyìí, Ọ̀túnla ti dá owó tiẹ̀ padà sápò ìjọba, owó tíye rẹ̀ lé ní bílíọ́nù mẹ́f̀a náírà ló dá padá sí àpò ìjọba, ohun tó sì mú kó ṣè èyí ni pé kí wọ́n má tẹ̀ síwájú pẹ̀lú ẹ̀jẹ̀ rẹ̀ níléẹjọ́ lọkùnrin náà ṣe ṣèyí.
Amọ ṣa, inu Ọtunla ko dun si bọrọ ẹjọ naa ṣe n lọ, tori adehun to ṣe pẹlu ileẹjọ ni pe o maa da owo ọwọ rẹ pada sọwọ ijọba, bo ba si ti da owo ọhun pada tan, ajọ EFCC naa gbọdọ yọwọ ninu ẹjọ ti wọn n ba a fa nileẹjọ.	Àmọ́ ṣá, inú Ọ̀túnla kò dùn sí bọ́rọ̀ ẹjọ́ náà ṣe ń lọ, torí àdéhùn tó ṣe pẹ̀lú iléẹjọ́ ni pé ó máa dá owó ọwọ́ rẹ̀ padà sọ́wọ́ ìjọba, bó bá sì ti dá owó ọ̀hun padà tán, àjọ EFCC náà gbọ́dọ̀ yọwọ́ nínú ẹjọ́ tí wọ́n ń bá a fà níléẹjọ́.
Nigba to n ba adajọ sọrọ niṣẹ ti wọn gbe e wa sileẹjọ laipẹ yii, o ni ileri ati adehun to wa laarin oun ati ọga agba EFCC ti wọn yọ nipo, iyẹn Ibrahim Magu ni pe bi oun ba ti le da owo naa pada, ko sọrọ ẹjọ mọ niyẹn, wọn a jẹ koun maa lọ lalaafia.	Nígbà tó ń bá adájọ́ sọ̀rọ̀ níṣẹ́ tí wọ́n gbé e wá síléẹjọ́ láìpẹ́ yìí, ó ní ìlérí àti àdéhùn tó wà láàrín òun àti ọ̀gá àgb̀a EFCC tí wọ́n yọ nípò, ìyẹn Ibrahim Mágù ni pé bí òun bá ti lè dá owó náà padà, kò sọ́rọ̀ ẹjọ́ mọ́ nìyẹn, wọ́n á jẹ́ kóun máa lọ lálàáfíà.
Ọtunla ni ọpọ igba loun n fi sọwedowe miliọnu naira mẹwaa ranṣẹ si ajọ EFCC, iyẹn owo ti wọn ni koun da pada, o ni ileeṣẹ ajọ EFCC loun gbe owo naa lọ, nigba naa.	Ọ̀túnla ní ọ̀pọ̀ ìgbà lòun ń fi sọ̀wédowé mílíọ́nù náírà mẹ́wàá ránṣẹ́ sí àjọ EFCC, ìyẹn owó tí wọ́n ní kóun dá padà, ó ní iléeṣẹ́ àjọ EFCC lóuń gbé owó náà lọ, nígbà náà.
Ẹ jẹ ka ṣe kabiyesi fun Lamidi Adeyẹmi III, Alaafin akọkọ to fitan balẹ lori apere- Sam Akinrole	Ẹ jẹ́ ká ṣe kábíyèsí fún Làmídì Adéyẹmí III, Aláàfin àkọ́kọ́ tó fìtàn balẹ̀ lórí àpèrè- Sam Akínrólé
Ọjọ kẹrinla, oṣu kin-in-ni taa wa ninu rẹ yii gan-an layẹyẹ naa fẹẹ waye tẹlẹ, ayẹyẹ aadọta ọdun ti Alaafin Ọyọ, Iku Baba Yeye, Igbakeji Oriṣa, Ọba Lamidi Ọlayiwọla Adeyẹmi III to gori itẹ awọn baba nla wọn.	Ọjọ́ kẹrìnlá, oṣù kín-ín-ní táa wà nínú rẹ̀ yìí gan-an layẹyẹ náà fẹ́ẹ́ wáyé tẹ́lẹ̀, ayẹyẹ ààdọ́ta ọdún tí Aláàfin Ọ̀yọ́, Ikú Bàbá Yèyé, Igbákejì Òrìṣà, Ọba Làmìdì Ọláyíwọlá Adé́yẹmí III tó gorí ìtẹ́ àwọn bàbá ńlá wọn.
Idi ni pe ọjọ naa lỌgagun Robert Adeyinka Adebayọ to ti doloogbe gbe ọpa aṣẹ fun Alaafin Adeyẹmi III, lọdun 1971.	Ìdí ni pé ọjọ́ náà l’Ọ̀gágun Robert Adéyínká Adébáyọ̀ tó ti dolóògbé gbé ọ̀pá àṣẹ fún Aláàfin Adéyẹmí III, lọ́dún 1971.
Ṣugbọn nitori bi nnkan ṣe n lọ, paapaa ti arun Korona, tawọn oloyinbo n pe ni COVID 19 to n ṣi n ja lọwọ, awọn ọmọ igbimọ ni lati sun ọjọ naa siwaju.	Ṣùgbọ́n nítorí bí nǹkan ṣe ń lọ, pàápàá tí àrùn Kòrònà, táwọn olóyìnbó ń pè ní COVID 19 tó ń ṣì ń jà lọ́wọ́, àwọn ọmọ ìgbìmọ̀ ní láti sún ọjọ́ náà síwájú.
Ẹyin naa kuku mọ pe ko sigba taa daṣọ taa rilẹ fi wọ	Ẹ̀yin náà kúkú mọ̀ pé kò sígbà táa dáṣọ táà rílẹ̀ fi wọ́
Ohun taa gbọ ni pe igbakeji Aarẹ ilẹ wa, Ọjọgbọn Yẹmi Ọṣinbajo, atawọn laamilaaka ni wọn n reti nibi ayẹyẹ naa, ko too di pe wọn sun ọjọ siwaju.	Ohun táa gbọ́ ni pé igbákejì Ààrẹ ilẹ̀ wa, Ọ̀jọ̀gbọ́n Yẹmí Ọ̀ṣínbàjò, àtàwọn lààmìlaaka ni wọ́n ń retí níbi ayẹyẹ náà, kó tóó di pé wọ́n sún ọjọ́ síwájú.
Koda Ọmọwe Ọmọlolu Olunlọyọ to ṣokunfa bi wọn ṣe fi baba jẹ Alaafin, naa wa ninu awọn ti wọn n reti nibi ayẹyẹ naa, gẹgẹ bi a ṣe gbọ.	Kódà Ọ̀mọ̀wé Ọmọlolú Olúnlọ́yọ̀ tó ṣokùnfà bí wọ́n ṣe fi baba jẹ Aláàfin, náà wà nínú àwọn tí wọ́n ń retí níbi ayẹyẹ náà, gẹ́gẹ́ bí a ṣe gbọ́.
Bẹẹ o ba gbagbe, Olunlọyọ ni kọmiṣanna to n ṣakoso ọrọ awọn lọbalọba ati ọrọ awọn ijọba ibilẹ labẹ akoso ilẹ Yoruba nigba naa.	Bẹ́ẹ́ ò bá gbàgbé, Olúnlọ́yọ̀ ni kọmíṣánnà tó ń ṣàkóso ọ̀rọ̀ àwọn lọ́balọ́ba àti ọ̀rọ̀ àwọn ìjọba ìbílẹ̀ lábẹ́ àkóso ilẹ̀ Yorùbá nígbà náà.
Bẹẹ lawọn ilu to yi Ọyọ ka naa ti n gbaradi lati ba Iku ṣe ayẹyẹ aadọta naa, awọn bii Awẹ, Mọniya, Igboho, Ipọnri, Fiditi, Ayetẹ, Ado Awaye, Jabele, Ṣaki, Sapetin, Ikoyi, Ẹdẹ, Ejigbo, Abugaga, Ipapo.	Bẹ́ẹ̀ làwọn ìlú tó yí Ọ̀yọ́ ká náà ti ń gbáradì láti bá Ikú ṣe ayẹyẹ àádọ́ta náà, àwọn bíi Awẹ́, Mọ́níyà, Ìgbòho, Ìpọ̀nrí, Fìdítì, Ayétẹ̀, Adó Àwáyè, Jábèlé, Ṣakí, Sapétìn, Ìkòyí, Ẹdẹ, Èjìgbò, Abúgaga, Ìpàpó.
Ajuwa, Igbẹti, Igbo-Ọra, Ajegunlẹ, Lanlatẹ, Ọffa Mẹta, Kosobo, Ogbomọṣọ, Iwo ati bẹẹ bẹẹ lọ.	Àjùwà, Ìgbẹ́tì, Igbó-Ọrà, Ajégúnlẹ̀, Làǹlátẹ̀, Ọ̀ffà Mẹ́ta, Kòsóbò, Ògbómọ̀ṣọ́, Ìwó àti bẹ́ẹ̀ bẹ́ẹ̀ lọ.
Ohun ti ọkan ninu awọn ọmọ igbimọ ayẹyẹ naa fi to Aṣejere leti ni pe nnkan nla ni kabiyesi n gbaradi lati ṣe.	Ohun tí ọ̀kan nínú àwọn ọmọ ìgbìmọ̀ ayẹyẹ náà fi tó Àṣejèrè létí ni pé nǹkan ńlá ní kábíyèsí ń gbáradì láti ṣe.
Ohun to si ṣokunfa eleyii ni pe, nilẹ kaarọ-o-o-jiire, Ọyọ kii ṣe ibi teeyan le fọwọ rọ sẹyin, titi di ọjọ oni.	Ohun tó sì ṣokùnfà eléyìí ni pé, nílẹ̀ káàrọ̀-o-ò-jíire, Ọ̀yọ́ kìí ṣe ibi téèyàn lè fọwọ́ rọ́ sẹ́yìn, títí di ọjọ́ òní.
Lati Kwara titi de iwọ-oorun ilẹ Dahomey, taa n pe ni ilẹ Olominira Benin, iyẹn Benin Republic lỌyọọ n ṣakoso tẹlẹ, ko too di pe onikaluku waa duro.	Láti Kwárà títí dé ìwọ̀-oòrùn ilẹ̀ Dahomey, táa ń pè ní ilẹ̀ Olómìnira Benin, ìyẹn Benin Republic l’Ọ̀yọ́ọ́ ń ṣàkóso tẹ́lẹ̀, kó tóó di pé oníkálùkù wáá dúró.
Ilẹ Ọyọ lo tobi ju ni gbogbo ilẹ Yoruba.	Ilẹ̀ Ọ̀yọ́ ló tóbi jù ní gbogbo ilẹ̀ Yorùbá.
Taa ba n sọ nipa ọla, ọrọ, agbara, iṣakoso, ilẹ Ọyọ lo sodo si, titi di Ọọdunrun ọdun sẹyin lỌyọọ ṣi fi n ṣakoso gbogbo ilẹ Yoruba.	Táa bá ń sọ nípa ọ̀la, ̀ọrọ̀, agbára, ìṣàkóso, ilẹ̀ Ọ̀yọ́ ló sodo sí, títí di Ọ̀ọ́dúnrún ọdún sẹ́yìn l’Ọ̀yọ̀ọ́ ṣì fi ń ṣàkóso gbogbo ilẹ̀ Yorùbá.
Awọn onimọ nipa itan tilẹ sọ pe ajalu nla to tobi ju, ti ko si ṣe e fẹnusọ ni iṣubu Ọyọ jẹ fun gbogbo ilẹ adulawọ.	Àwọn onímọ̀ nípa ìtan tilẹ̀ sọ pé àjálù ńlá tó tóbi jù, tí kò sì ṣe é fẹnusọ ni ìṣubú Ọ̀yọ́ jẹ́ fún gbogbo ilẹ̀ adúláwọ̀.
Wọn ni iṣubu yii gan-an lo ṣokunfa asopọ to waye laarin ariwa ati gusu ilẹ wa, Naijiria eyi tawọn oyinbo ṣe lọdun 1914.	Wọ́n ní ìṣubú yìí gan-an ló ṣokùnfa àsopọ̀ tó wáyé láàrín àríwá àti gúsù ilẹ̀ wa, Nàìjíríà èyí táwọn òyìnbó ṣe lọ́dún 1914.
Awọn onkọtan yii sọ pe iyapa to waye yii lo mu kawọn oyinbo ilẹ gẹẹsi wọle siwa lara, ti wọn si ṣe bo ṣe wu wọn lasiko naa.	Àwọn òǹkọ̀tàn yìí sọ pé ìyapa tó wáyé yìí ló mú káwọn òyìnbó ilẹ̀ gẹ̀ẹ́sì wọlé síwa lára, tí wọ́n sì ṣe bó ṣe wù wọ́n lásìkò náà.
Ohun ti wọn tun fi to Aṣejere leti ni pe Lamidi Adeyẹmi III ni Alaafin akọkọ to maa pe aadọta ọdun lori oye, Ohun to mu ki ayẹyẹ yii jẹ Baba logun gan an niyẹn.	Ohun tí wọ́n tún fi tó Àṣejèrè létí ni pé Làmídì Adéyẹmí III ni Aláàfin àkọ́kọ́ tó máa pé àádọ́ta ọdún lórí oyè, Ohun tó mú kí ayẹyẹ yìí jẹ Baba lógún gan an nìyẹn.
Ẹni to tun sunmọ Lamidi Adeyẹmi ni Alaafin Ṣiyanbọla Onikepe Ọladigbolu, to jẹ Alaafin lati ọdun 1911 titi di 1944.	Ẹni tó tún súnmọ́ Làmídì Adéyẹmí ní Aláàfin Ṣiyanbọ́lá Oníképè Ọládìgbòlù, tó jẹ Aláàfin láti ọdún 1911 títí di 1944.
Alaafin Adeniran Adeyẹmi II ko lo ju ọdun marun lọ ni tiẹ, lati ọdun 1945 si 1955, Ọdun 1837 si ọdun 1859 ni Alaafin Atọbatẹlẹ Atugba fi wa lori apere baba wọn, Alaafin Aloworodu Adeyẹmi; lati ọdun 1876 si ọdun 1905.	Aláàfin Adéníran Adéyẹmí II kò lò ju ọdún márùn lọ ní tiẹ̀, láti ọdún 1945 sí 1955, Ọdún 1837 sí ọdún 1859 ni Aláàfin Atọ́batẹ́lẹ̀ Atugbà fi wà lórí àpèrè bàb́a wọn, Aláàfin Alówórodù Adéyẹmí; láti ọdún 1876 sí ọdun 1905.
Alaafin Amodo lasiko tiẹ kere julọ, ọdun 1833 si ọdun 1835 lawọn fi wa nibẹ.	Aláàfin Àmòdó lásìkò tiẹ̀ kéré jùlọ, ọdún 1833 sí ọdun 1835 làwọn fi wà níbẹ̀.
Gbogbo ẹnu la wa fi le sọ ọ pe Alaafin Adeyẹmi III ṣoriire lọpọlọpọ, Bẹẹ ni ọpọ iyipada nla ati ilọsiwaju ti de ba ilu Ọyọ nipasẹ wọn.	Gbogbo ẹnu là wá fi lè sọ ọ́ pé Aláàfin Adéyẹmí III ṣoríire lọ́pọl̀ọpọ̀, Bẹ́ẹ̀ ni ọ̀pọ̀ ìyípadà ńlá àti ìlọsíwájú ti dé bá ìlú Ọ̀yọ́ nípasẹ̀ wọn.
Awọn Gomina ti Alaafin ti lo gbo niwọnyi:	Àwọn Gómìnà tí Aláàfin ti lò gbó nìwọ̀nyí:
Laarin aadọta ọdun ti Alaafin ti wa lori apere, oriṣiiriṣii awọn gomina ni baba ti lo gbo, koda mọkanlelogun ni gbogbo wọn.	Láàrín àádọ́ta ọdún tí Aláàfin ti wà lórí àpèrè, oríṣìíríṣìí àwọn gómìnà ni bàbá ti lò gbó, kódà mọ́kànlélógún ni gbogbo wọn.
Ọgagun Adeyinka Adebayọ lẹni akọkọ, oun ṣejọba lati oṣu kẹjọ ọdun 1966 si oṣu kẹrin ọdun 1971.	Ọ̀gágun Adéyínka Adébáyọ̀ lẹni àkọ́kọ́, òuń ṣèjọba láti oṣù kẹjọ ọdún 1966 sí oṣù kẹrin ọdún 1971.
Ọgagun Christopher Oluwọle Rotimi naa ṣejọba lati oṣu kẹrin ọdun 1971 si oṣu keje ọdun 1975.	Ọ̀gágun Christopher Olúwọlé Rótìmí náà ṣèjọba láti oṣù kẹrin ọdún 1971 sí oṣù keje ọdún 1975.
Ọgagun Akintunde Akinyọọye Aduwọ ṣe tiẹ lati oṣu keje ọdun 1975 si oṣu kẹjọ ọdun 1975.	Ọ̀gágun Akíntúndé Akínyọọ́yè Àdùwọ̀ ṣe tiẹ̀ láti oṣù keje ọdún 1975 sí oṣú kẹjọ ọdún 1975.
Ọgagun David Mẹdayeṣe Jẹmibẹwọn lati oṣu kẹta ọdun 1976 si oṣu keje ọdun 1978, Ọgagun Paul Tarfa, lati oṣu keje ọdun 1978 si oṣu kẹwaa ọdun 1979.	Ọ̀gágun David Mẹ́dáyéṣe Jẹ́mibẹ̀wọ́n láti oṣù kẹta ọdún 1976 sí oṣù keje ọdún 1978, Ọ̀gágun Paul Tarfa, láti oṣù keje ọdún 1978 sí oṣù kẹwàá ọdún 1979.
Oloye Bọla Ige ni gomina alagbada akọkọ, oun si ṣejọba lati ọjọ kinni oṣu kẹwaa si ọjọ kinni oṣu kẹwaa, ọdun 1983.	Olóyè Bọ́lá Ìgè ni gómìnà alágbádá àkọ́kọ́, òun sì ṣèjọba láti ọjọ́ kínní oṣù kẹwàá sí ọjọ́ kínní oṣù kẹwàá, ọdún 1983.
Lẹyin rẹ ni Ọmọwe Victor Ọmọlolu Olunlọyọ ṣejọba lati ọjọ kinni oṣu kẹwaa ọdun 1983 si ọjọ kọkanlelọgbọn oṣu kejila ọdun 1983 ti Ọgagun Muhammadu Buhari gbajọba.	Lẹ́yìn rẹ̀ ni Ọ̀mọ̀wé Victor Ọmọlolú Olúnlọ́yọ̀ ṣèjọba láti ọjọ́ kínní oṣù kẹwàá ọdún 1983 sí ọjọ́ kọkànlélọ́gbọ̀n oṣù kejìlá ọdún 1983 tí Ọ̀gágun Muhammadu Bùhárí gbàjọba.
Ọgagun Ọladayọ Popoọla ṣe gomina lati ọjọ kẹrin oṣu kinni ọdun 1984 si oṣu kẹsan-an ọdun 1985, Ọgagun Adetunji Idowu Olurin ṣe gomina lati oṣu kẹsan-an ọdun 1985 si oṣu keje ọdun 1988, Ọgagun Ṣaṣaenia Ọrẹsanya ṣe gomina lati ọjọ kẹtadinlọgbọn, oṣu keje ọdun 1988 si oṣu kẹjọ ọdun 1990.	Ọ̀gágun Ọládayọ̀ Pópóọlá ṣe gómìnà láti ọjọ́ kẹrin oṣù kínní ọdún 1984 sí oṣù kẹsàn-án ọdún 1985, Ọ̀gágun Adétúnjí Ìdòwú Olúrìn ṣe gómìnà láti oṣu kẹsàn-án ọdún 1985 sí oṣù keje ọdún 1988, Ọ̀gágun Ṣàṣàènìà Ọ̀rẹ́sanyá ṣe gómìnà láti ọjọ́ kẹtàdínlọ́gbọ̀n, oṣù keje ọdún 1988 sí oṣù kẹjọ ọdún 1990.
Abdulkareem Adisa ṣe tiẹ lati ọdun 1990 si ọjọ kinni ọdun 1992, lẹyin rẹ ni Oloye Kọlapọ Ọlawuyi Iṣọla ṣejọba lati ọjọ keji oṣu kinni ọdun 1992 si ọjọ kẹtadinlogun, oṣu kọkanla ọdun 1993.	Abdulkareem Àdìsá ṣe tiẹ̀ láti ọdún 1990 sí ọjọ́ kínní ọdún 1992, lẹ́yin rẹ̀ ni Olóyè Kọ́lápọ̀ Ọláwuyì Ìṣọ̀lá ṣèjọba láti ọjọ́ kejì oṣù kínní ọdún 1992 sí ọjọ́ kẹtàdínlógún, oṣù kọkànlá ọdún 1993.
Ọjọ kẹsan-an, oṣu kejila ọdun 1993 ni Ọgagun Adetoye Oyetọla Ṣode fi wa nipo gomina, o si kuro nibẹ lọjọ kẹrinla oṣu kẹsan-an, ọdun 1994.	Ọjọ́ kẹsàn-án, oṣù kejìlá ọdún 1993 ni Ọ̀gágun Adétóyè Oyètọ́lá Ṣódé fi wà nípò gómìnà, ó sì kúrò níbẹ̀ lọ́jọ́ kẹrìnlá oṣù kẹsàn-án, ọdún 1994.
Ọgagun Chinyere Ike Nwosu lo gbaṣẹ lọwọ rẹ lati ọjọ kẹrinla oṣu kẹsan an di ọjọ kejilelogun, oṣu kẹjọ ọdun 1996.	Ọ̀gágun Chinyere Ike Nwosu ló gbàṣẹ lọ́wọ́ rẹ̀ láti ọjọ́ kẹrìnlá oṣù kẹsàn án di ọjọ́ kejìlélógún, oṣù kẹjọ ọdún 1996.
Ọgagun Ahmed Usman ṣe tiẹ lati ọjọ kejilelogun, oṣu kẹjọ ọdun 1996 si oṣu kẹjọ ọdun 1998.	Ọ̀gágun Ahmed Usman ṣe tiẹ̀ láti ọjọ́ kejìlélógún, oṣù kẹjọ ọdún 1996 sí oṣù kẹjọ ọdún 1998.
Ọga ọlọpaa ni Amen Edore Oyakhire, oun naa ṣe gomina ri nipinlẹ Ọyọ, oun si ṣe tiẹ lati ọjọ kẹrindinlogun, oṣu kẹjọ ọdun 1998 si ọjọ kejidinlọgbọn, oṣu karun-un, ọdun 1999 ko too di pe awọn ologun tun da ijọba pada fun awọn oloṣelum.	Ọ̀gá ọlọ́pàá ni Amen Edore Oyakhire, òun náà ṣe gómìnà rí nípínlẹ̀ Ọ̀yọ́, òuń sì ṣe tiẹ̀ láti ọjọ́ kẹrìndínlógún, oṣù kẹjọ ọdún 1998 sí ọjọ́ kejìdínlọ́gbọ̀n, oṣù karùn-ún, ọdún 1999 kó tóó di pé àwọn ológun tún da ìjọba padà fún àwọn olóṣèlum.
Nigba ti wọn da ijọba naa pada, Alaaji Lam Adeṣina lo kọkọ dipo gomina mu lọdun 1999 si ọdun 2003, ko too di pe Raṣidi Adewọlu Ladọja gba a lọwọ ẹ lọdun 2003 si ọdun 2007.	Nígbà tí wọ́n dá ìjọba náà padà, Àlàájì Lam Adéṣínà ló kọ́kọ́ dipò gómìnà mú lọ́dún 1999 sí ọdún 2003, kó tóó di pé Ràṣídì Adéwọ̀lú Ládọjà gbà á lọ́wọ́ ẹ̀ lọ́dún 2003 sí ọdún 2007.
Bẹẹ o ba gbagbe, Ladọja ni gomina akọkọ tawọn aṣofin maa yọ kuro lori oye, inu oṣu kinni ọdun 2006 ni wọn yọ ọ, ko too di pe ileẹjọ da a pada ninu oṣu kejila ọdun naa.	Bẹ́ẹ́ ò bá gbàgbé, Ládọjà ni gómìnà àkọ́kọ́ táwọn aṣòfin máa yọ kúrò lórí oyè, inú oṣù kínní ọdún 2006 ni wọ́n yọ ọ́, kó tóó di pé iléẹjọ́ dá a padà nínú oṣù kejìlá ọdún náà.
Gbogbo igba naa, igbakeji rẹ, Oloye Christopher Alao-Akala lo dile mu.	Gbogbo ìgbà náà, igbákejì rẹ̀, Olóyè Christopher Àlàó-Akálà ló dilé mú.
Oun naa lo pada waa ṣe gomina lati oṣu karun ọdun 2007 si ọdun 2011.	Òun náà ló padà wáá ṣe gómìnà láti oṣù karùn ọdún 2007 sí ọdún 2011.
Oun ni Oloye Abiọla Ajimọbi gbajọba lọwọ rẹ lọdun 2011 ko too kuro nibẹ lọdun 2019.	Òun ni Olóyè Abíọ́lá Ajímọ̀bi gbàjọba lọ́wọ́ rẹ̀ lọ́dún 2011 kó tóó kúrò níbẹ̀ lọ́dún 2019.
Gomina ti Baba Alaafin n lo lọwọ yii ni Oluṣeyi Abiọdun Makinde, oun ti wa lori aga lati ọjọ kọkandinlọgbọn, oṣu karun, ọdun 2019 titi di akoko yii.	Gómìnà tí Bàbá Aláàfin ń lò lọ́wọ́ yì́i ni Olúṣèyí Abíọ́dún Mákindé, òun ti wà lórí àga láti ọjọ́ kọkàndínlọ́gbọ̀n, oṣù karùn, ọdún 2019 títí di àkókò yìí.
Ko ni ya yin lẹnu pe ọmọọdun mẹrin ni Gomina Makinde wa, ti Ọba Lamidi Adeyẹmi ti wa lori itẹ baba nla wọn.	Kò ní yà yín lẹ́nu pé ọmọọdún mẹ́rin ni Gómìnà Mákindé wà, tí Ọba Làmídì Adeýẹmí ti wà lórí ìtẹ́ bàbá ńlá wọn.
Gbogbo ọmọ Yoruba, ẹ wa ẹ jẹ ka ṣe kabiyesi fun Lamidi Adeyẹmi III, ọba to n gbadọbalẹ ọba, Alaafin akọkọ to fitan balẹ lori apere.	Gbogbo ọmọ Yorùbá, ẹ wá ẹ jẹ́ ká ṣe kábíyèsí fún Làmídì Adéyẹmí III, ọba tó ń gbàdọ̀bálẹ̀ ọba, Aláàfin àkọ́kọ́ tó fìtàn balẹ̀ lórí àpèrè.
AbdulRahman sọ fawọn oloṣelu Kwara; Emi o ṣetan ati ha owo fun yin o-Nojeem Ẹgẹ	AbdulRahman sọ fáwọn olóṣèlú Kwara; Èmi ò ṣetán àti há owó fún yín o-Nojeem Ẹ̀gẹ́
Gomina ipinlẹ Kwara, AbdulRahman AbdulRazaq ti sọ pe oun ko ṣetan ati maa ha owo fun awọn araalu, gẹgẹ bawọn oloṣelu kan ti maa n ṣe tẹlẹ, ti wọn n pin owo ijọba mọra wọn lọwọ.	Gómìnà ìpínlẹ̀ Kwárà, AbdulRahman AbdulRazaq ti sọ pé òun kò ṣetán àti máa há owó fún àwọn aráàlú, gẹǵẹ ́báwọn olóṣèlú kan ti máa ń ṣe tẹ́lẹ̀, t́i wọ́n ń pín owó ìjọba mọ́ra wọn lọ́wọ́.
Bakan naa lo tun sọ pe kii ṣe ohun to ṣe pataki fun oun lasiko yii lati maa ha mọto fawọn oloṣelu to n ba oun ṣiṣẹ.	Bákan náà ló tún sọ pé kìí ṣe ohun tó ṣe pàtàkì fún òun lásìkò yìí láti máa ha mọ́tò fáwọn olóṣèlú tó ń bá òun ṣiṣẹ́.
AbdulRahman AbdulRazaq sọrọ yii lasiko to n ba awọn araalu sọrọ lojo Fraide to kọja yii lati sami ayẹyẹ ọdun kan to de ileejọba gẹgẹ bii gomina ipinlẹ Kwara.	AbdulRahman AbdulRazaq sọ̀rọ̀ yìí lásìkò tó ń bá àwọn aráàlú sọ̀rọ̀ lójó Fráìde tó kọjá yìí láti sàmì ayẹyẹ ọdún kan tó dé iléèjọba gẹ́gẹ́ bíi gómìnà ìpínlẹ̀ Kwárà.
O ni, bi ileejọba yoo ṣe dabii aafin ọba ko lo ṣe pataki julọ lasiko yii, bi ko ṣe bi igbe aye irọrun ṣe maa ba awọn mẹkunnu, paapaa awọn olugbe Kwara ti wọn dibo fun oun lọdun to kọja.	Ó ní, bí iléèjọba yóò ṣe dàbíí ààfin ọba kó lò ṣe pàtàkì jùlọ lásìkò yìí, bí kó ṣe bí ìgbé ayé ìrọ̀rùn ṣe máa bá àwọn mẹ̀kúnnù, pàápàá àwọn olùgbé Kwárà tí wọ́n dìbò fún òun lọ́dún tó kọjá.
Nigba to n ba awon araalu sọrọ, o ni gbogbo iwa toun n hu, bi oun ṣe n nawo ijọba, ti oun si fi igbe aye irọrun awọn araalu ṣe ibi kinni wa ni ibamu pẹlu ohun ti oun ṣeleri pe ohun gbogbo gbọdọ to gẹ, iyipada gbọdọ de ba bi a ṣe n ṣohun gbogbo tẹlẹ.	Nígbà tó ń bá àwon aráàlú sọ̀rọ̀, ó ní gbogbo ìwà tóun ń hù, bí òun ṣe ń náwó ìjọba, tí òun sì fi ìgbé ayé ìrọ̀rún àwọn aráàlú ṣe ibì kínní wà ní ìbámu pẹ̀lú ohun tí òuń ṣèlèrí pé ohun gbogbo gbọ́dọ̀ tó gẹ́, ìyípadà gbọ́dọ̀ dé bá bí a ṣe ń ṣohun gbogbo tẹ́lẹ̀.
Eyi ni ohun ti ẹgbẹ oṣelu APC ṣeleri fawọn araalu.	Èyí ni ohun tí ẹgbẹ́ òṣèlú APC ṣèlérí fáwọn aráàlú.
Ohun tawọn olugbe Kwara dibo fun ni iyipada, gbogbo bi awọn jẹgudujẹra oloṣelu ṣe n ṣe nnkan tẹlẹ ti su wọn, wọn n fẹ ohun ọtun, wọn fẹ ka bẹrẹ lọtun fun Kwara.	“Ohun táwọn olùgbé Kwárà dìbò fún ni ìyípadà, gbogbo bí àwọn jẹgúdújẹrá olóṣèlú ṣe ń ṣe nǹkan tẹ́lẹ̀ ti sú wọn, wọ́n ń fẹ́ ohun ọ̀tun, wọ́n fẹ́ ká bẹ̀rẹ̀ lọ́tun fún Kwárà.
Iṣẹ ti wọn gbe le mi lọwọ niyẹn.	Iṣẹ́ tí wọ́n gbé lé mi lọ́wọ́ nìyẹn.
Ohun ti wọn tiẹ n beere lọwọ wa ni pe bawo gan an la ṣe n ri owo taa n na lori awọn iṣẹ akanṣe ti a dawọle yii gan an paapaa?	Ohun tí wọ́n tiẹ̀ ń bèèrè lọ́wọ́ wa ni pé báwo gan an la ṣe ń rí owó táa ń ná lórí àwọn iṣẹ́ àkànṣe tí a dáwọ́lé yìí gan an pà́apàá?
Idahun si ibeere naa ni pe a n ṣo owo na, a o si na inakunaa gẹgẹ bi wọn ti n ṣe tẹlẹ.	Ìdáhùn sí ìbéèrè náà ni pé a ń ṣo owó nà, a ò sì ná ìnákúnàá gẹ́gẹ́ bí wọ́n ti ń ṣe tẹ́lẹ̀.
Mo dupẹ lọwọ awọn ọmọ ileegbimọ aṣofin.	“Mo dúpẹ́ lọ́wọ́ àwọn ọmọ iléègbìmọ̀ aṣòfin.
Ẹnikọọkan wọn lo lẹtọọ si mọto ayọkẹlẹ, ṣugbọn di bi a ti n sọrọ yii, ko tii sẹnikẹni ninu wọn to gba ọkọ lọwọ wa, wọn ti fi ara wọn jin fun iṣẹ ilu.	Ẹnìkọ̀ọ̀kan wọn ló lẹ́tọ̀ọ́ sí mọ́tò ayọ́kẹ́lẹ́, ṣùgbọ́n di bí a ti ń sọ̀rọ̀ yìí, kò tíì sẹ́nikẹ́ni nínú wọn tó gba ọkọ̀ lọ́wọ́ wa, wọ́n ti fi ara wọn jìn fún iṣẹ́ ìlú.
Ẹ ma gbagbe pe biliọnu naira la ti fi pamọ yẹn o.	Ẹ má gbàgbé pé bílíọ́nù náírà la ti fi pamọ́ yẹn o.
Gbogbo awọn alabaṣiṣẹpọ emi ati igbakeji mi naa ni wọn lẹtọọ si mọto to yẹ ki wọn maa fi ṣẹsẹ rin, ṣugbọn ko tii seyi to ni mọto ninu gbogbo wọn.	Gbogbo àwọn alábàṣiṣẹ́pọ̀ èmi àti igbákejì mi náà ni wọ́n lẹ́tọ̀ọ́ sí mọ́tò tó yẹ kí wọ́n máa fi ṣẹsẹ̀ rìn, ṣùgbọ́n kò tíì séyì tó ní mọ́tò nínú gbogbo wọn.
Gbogbo wa lati fi ara wa jin lasiko yii nitori iṣẹ ilu naa ni.	Gbogbo wa lati fi ara wa jìn lásìkò yìí nítorí iṣẹ́ ìlú náà ni.
Ohun to ṣe koko bayii ni pe a gbọdọ wa bi ara ṣe maa dẹ awọn araalu.	Ohun tó ṣe kókó báyìí ni pé a gbọ́dọ̀ wá bí ará ṣe máa dẹ àwọn aráàlú.
Sanwo-Olu ni ki ṣọọṣi, mọṣalaaṣi, ati ileetaja ounjẹ bẹrẹ iṣẹ	Sanwó-Olú ní kí ṣọ́ọ̀ṣì, mọ́ṣálááṣí, àti iléètajà ouńjẹ bẹ̀rẹ̀ iṣẹ́
Gomina Babajide Sanwo-Olu ti yọnda fawọn ileejọsin lati ṣilẹkun wọn, bẹrẹ lati ọjọ keje oṣu yii.	Gómìnà Babájídé Sanwó-Olú ti yọ̀ǹda fáwọn iléèjọsìn láti ṣilẹ̀kùn wọn, bẹ̀rẹ̀ láti ọjọ́ keje oṣù yìí.
O ti le loṣu marun un bayii ti gomina ti paṣẹ pe ki gbogbo ileejọsin tilẹkun wọn, ati ṣọọṣi ati mọṣalaaṣi.	Ó ti lé lóṣù márùn ún báyìí tí gómìnà ti pàṣẹ pé kí gbogbo iléèjọsìn tìlẹ̀kùn wọn, àti ṣọ́ọ̀ṣi àti mọ́ṣálááṣí.
Ṣugbọn anfaani ti wa fun wọn lati bẹrẹ ijọsin wọn bayii.	Ṣùgbọ́n ànfààní ti wà fún wọn láti bẹ̀rẹ̀ ìjọsìn wọn báyìí.
Bakan naa lo tun yọnda fawọn eeyan lati bẹrẹ si i ṣe ikorajọ wọn ṣugbọn iru ikorajọ bẹẹ ko gbọdọ ju aadọta lọ.	Bákan náà ló tún yọ̀nda fáwọn èèyàn láti bẹ̀rẹ̀ sí í ṣe ìkórajọ wọn ṣùgbọ́n irú ìkórajọ bẹ́ẹ̀ kò gbọdọ̀ ju àádọ́ta lọ.
Iyẹn ni pe awọn to fẹẹ ṣepade ileeṣẹ, ayẹyẹ ati bẹẹ bẹẹ lọ, ṣugbọn wọn o gbọdọ ju aadọta lọ.	Ìyẹn ni pé àwọn tó fẹ́ẹ́ ṣèpàdé iléeṣẹ́, ayẹyẹ àti bẹ́ẹ̀ bẹ́ẹ̀ lọ, ṣùgbọ́n wọn ò gbọdọ̀ ju àádọ́ta lọ.
Ẹkun-un-rẹrẹ n bọ lọna.	Ẹ̀kún-ún-rẹ́rẹ́ ń bọ̀ lọ́nà….
Buhari ṣi ẹnubode Sẹmẹ, o fofin de irẹsi, tọki ati ẹja	Bùhárí ṣí ẹnubodè Sẹ̀mẹ̀, ó fòfin de ìrẹsì, tọ́kì àti ẹja
Aarẹ Muhammadu Buhari ti paṣẹ pe ki awọn aṣọbode ṣi ẹnubode Sẹmẹ, lEkoo, atawọn ẹnubode mi in nilẹ Hausa, ati ilẹ Ibo.	Ààrẹ Muhammadu Bùhárí ti pàṣẹ pé kí àwọn aṣọ́bodè ṣí ẹnubodè Sẹ̀mẹ̀, l’Ékòó, àtàwọn ẹnubodè mí ìn nílẹ̀ Haúsá, àti ilẹ́ Íbò.
Bakan naa lo tun paṣẹ pe ẹnikẹni ko gbọdọ ko irẹsi atawọn nnkan jijẹ bii ẹja, tọki ati bẹẹ bẹẹ lọ wọle.	Bákan náà ló tún pàṣẹ pé ẹnikẹ́ni kò gbọdọ̀ kó ìrẹsì àtàwọn nǹkan jíjẹ bíi ẹja, tọ́kì àti bẹ́ẹ̀ bẹ́ẹ̀ lọ wọlé.
Ohun ti Aarẹ tun sọ ni pe nigba to ba di ipari oṣu Disẹmba yii, ijọba maa gbegi kuro lẹnu awọn ẹnubode yooku kaakiri orilẹ-ede yii.	Ohun tí Ààrẹ tún sọ ni pé nígbà tó bá di ìparí oṣù Dísẹ́ḿbà yìí, ìjọba máa gbégi kúrò lẹ́nu àwọn ẹnubodè yóókù káàkiri orílẹ̀-èdè yìí.
Bẹẹ o ba gbagbe, laipẹ yii ni awọn ọba alaye ilẹ Yoruba fẹnu ko, ti wọn si ranṣẹ si Aarẹ Buhari pe o di dandan ki wọn ṣi awọn ẹnubode to wa nipinlẹ Ogun, nitori ọpọ awọn olugbe agbegbe naa ni ọrọ aje wọn ti dẹnukolẹ, nipasẹ awọn ẹnubode ti ijọba ti pa.	Bẹ́ẹ́ ò bá gbàgbé, láìpẹ́ yìí ni àwọn ọba alayé ilẹ̀ Yorùbá fẹnu kò, tí wọ́n sì ránṣẹ́ sí Ààrẹ Bùhárí pé ó di dandan kí wọ́n ṣí àwọn ẹnubodè tó wà nípínlẹ̀ Ògùn, nítorí ọ̀pọ̀ àwọn olùgbé agbégbè náà ni ọrọ̀ ajé wọn ti dẹnukolẹ̀, nípasẹ̀ àwọn ẹnubodè tí ìjọba tì pa.
Bakan naa ni Aarẹ tun sọ pe idi tijọba oun fi ti awọn ẹnubode naa pa ni lati gbegi dina awọn ti wọn n ko irẹsi fayawọ wọle, ki awọn agbẹ ilẹ wa ba a le raaye ta irẹsi wọn, ṣugbọn bi wọn ko ba ti ẹnubode, o maa ṣoro fun awọn agbẹ naa lati ta irẹsi wọn.	Bákan náà ni Ààrẹ tún sọ pé ìdí tíjọba òun fi ti àwọn ẹnubodè náà pa ni láti gbégi dínà àwọn tí wọ́n ń kó ìrẹsì fàyàwọ́ wọlé, kí àwọn àgbẹ̀ ilẹ̀ wa ba à lè rááyè ta ìrẹsì wọn, ṣùgbọ́n bí wọn kò bá ti ẹnubodè, ó máa ṣòro fún àwọn àgbẹ̀ náà láti ta ìrẹsì wọn.
Ajọ KAI fẹẹ gbogun ti awọn lanlọọdu to n ṣe ọbun	Àjọ KAI fẹ́ẹ́ gbógun ti àwọn lánlọọ̀dù tó ń ṣe ọ̀bùn
Ajọ to n gbogun ti iwa ibajẹ nipinlẹ Eko, eyi ti wọn n pe ni KAI ti ṣeleri lati gbogun ti awọn lanlọọdu ati onile ti ko ba tọju imọtoto ile ti wọn n gbe ati ayika ile wọn.	Àjọ tó ń gbógun ti ìwà ìbàjẹ́ nípínlẹ̀ Èkó, èyí tí wọ́n ń pè ní KAI ti ṣèlérí láti gbógun ti àwọn lánlọọ̀dù àti onílé tí kò bá tọ́jú ìmọ́tótó ilé tí wọ́n ń gbé àti àyíká ilé wọn.
Adari ajọ naa, Gbemisọla Akinpẹlu lo sọrọ yii di mimọ nigba to da si iwe atako tawọn olugbe agboole ti a mọ si Estate kan kọ lati tako iwa ọbun tawọn onile kan n wu, iwa ọbun ti wọn si kọ lati tọju ayika wọn.	Adarí àjọ náà, Gbémisọ́lá Akínpẹ̀lú ló sọ̀rọ̀ yìí di mímọ̀ nígbà tó dá sí ìwé àtakò táwọn olùgbé agboolé tí a mọ̀ sí Estate kan kọ látì tako ìwà ọ̀bùn táwọn onílé kan ń wù, ìwà ọ̀bùn t́i wọ́n sì kọ̀ láti tọ́jú àyíká wọn.
O ni, ọpọ awọn onile ni wọn ko tọju ibi ti wọn n da igbọnsẹ si, ti awọn mi in si n da idọti sibi to wu wọn, o ni eyi ko bojumu, bẹẹ ni ajọ KAI naa ko ni fojuure wo wọn rara.	Ó ní, ọ̀pọ̀ àwọn onílé ni wọn kò tọ́jú ibi tí wọ́n ń da ìgbọ̀nsẹ̀ sí, tí àwọn mí ìn sì ń da ìdọ̀tí síbi tó wù wọ́n, ó ní èyí kò bójúmu, bẹ́ẹ̀ ni àjọ KAI náà ko ̀ni fojúure wò wọ́n rárá.
Gbemisọla Akinpẹlu tun ni, oun ti gba iwe atako lati ọdọ awọn olugbe agboole kan ni Millennium Housing Estate, Oko-Ọba, Agege ti wọn ṣe iwa ọbun to lodi sofin, o ni awọn si ti ranṣẹ si wọn lati ba wọn wi.	Gbémisọ́lá Akínpẹ̀lú tún ní, òun ti gba ìwé àtakò láti ọ̀dọ̀ àwọn olùgbé agboolé kan ní Millennium Housing Estate, Oko-Ọba, Agége tí wọ́n ṣe ìwà ọ̀bùn tó lòdi ́sófin, ó ní àwọn sì ti ránṣẹ́ sí wọn láti bá wọn wi.́
Nitori wọn ko tọju ile wọn daadaa, eyi si n ṣakoba fun awọn alabaagbe wọn yooku, Bẹẹ naa lọrọ ri ni Jakande Estate, Ejigbo.	Nítorí wọn kò tọ́jú ilé wọn dáadáa, èyi sì ń ṣàkóbá fún àwọn alábàágbé wọn yòókù, Bẹ́ẹ̀ náà lọ̀rọ̀ rí ní Jákàńdè Estate, Èjìgbò.
O wa rọ awọn olugbe Eko ki wọn tubo maa da ilẹ wọn sibi to ba yẹ, paapaa nitori iṣoro omiyale.	Ó wá rọ àwọn olùgbé Èkó kí wọ́n túbò máa da ilẹ̀ wọn síbi tó bá yẹ, pàápàá nítorí ìṣòro omíyalé.
O ṣẹlẹ!	Ó ṣẹlẹ̀!
Oyedepo fẹẹ kọ gbọngan ti ko siru rẹ lagbaaye	Oyèdépò fẹ́ẹ́ kọ́ gbọ̀ngàn tí kò sírú rẹ̀ lágbàáyé
Olori ijọ Living Faith Tabernacle, ti wọn n pe ni Winners Chapel, Biṣọọbu David Oyedepo ti fẹẹ kọ gbọngan nla ti yoo gba to, ẹgbẹrun lọna ọọdunrun eeyan lẹẹkanṣoṣo Ko ti i siru rẹ lagbaaye.	Olórí ìjọ Living Faith Tabernacle, tí wọ́n ń pè ní Winners’ Chapel, Bíṣọ́ọ̀bù David Oyèdépò ti fẹ́ẹ́ kọ́ gbọ̀ngàn ńlá tí yóò gbà tó, ẹgbẹ̀rún lọ́nà ọ̀ọ́dúnrún èèyàn lẹ́ẹ̀kanṣoṣo Kò tí ì sírú rẹ̀ lágb̀àáyé.
Gbọngan ijọsin naa ti wọn pe orukọ rẹ ni Faith Ark, eyi to tumọ si Ọkọ Igbagbọ lede Yoruba nireti wa pe wọn maa kede rẹ fun awọn ọmọ ijọ ninu ipagọ ọdọọdun Shiloh, to maa waye ninu oṣu kejila.	Gbọ̀ngàn ìjọsìn náà tí wọ́n pe orúkọ rẹ̀ ní ‘Faith Ark’, èyí tó túmọ̀ sí ‘Ọkọ̀ Ìgbàgbọ́’ lédè Yorùbá nìrètí wà pé wọ́n máa kéde rẹ̀ fún àwọn ọmọ ìjọ nínú ìpàgọ́ ọdọọdún Shiloh, tó máa wáyé nínú oṣù kejìlá.
Ipagọ tọdun yii ti wọn pe akori rẹ ni Turning Point, eyi to tunmọ si Orita Iyipada, la gbọ pe wọn ti maa sọ ẹkunrẹrẹ nipa kikọ rẹ fawọn ọmọ ijọ.	Ìpàgọ́ tọ́dùn yìí ti wọ́n pe àkòrí rẹ̀ ní Turning Point, èyí tó túnmọ̀ sí Oríta Ìyípadà, lá gbọ́ pé wọ́n ti máa sọ ẹ̀kúnrẹ́rẹ́ nípa kíkọ́ rẹ̀ fáwọn ọmọ ìjọ.
Ohun ti Aṣejere gbọ ni pe ibi ti ileewe girama ṣọọṣi naa wa lọwọ, eyi ti wọn n pe ni Faith Academy, ati ibi ti ile WOFBI wa, ati ibi ti wọn n pe ni Moriah, gbogbo awọn ibi ti wọn fẹẹ lo fun gbọngan naa niyẹn, iyẹn ni pe gbogbo awọn ile to wa nibẹ lọwọ ni wọn maa wo lulẹ.	Ohun tí Àṣejèrè gbọ́ ni pé ibi tí iléèwé girama ṣọ́ọ̀ṣì náà wà lọ́wọ́, èyí tí wọ́n ń pè ní Faith Academy, àti ibi tí ilé WOFBI wà, àti ibi tí wọ́n ń pè ní Moriah, gbogbo àwọn ibi tí wọ́n fẹ́ẹ́ lò fún gbọ̀ngàn náà nìyẹn, ìyẹn ni pé gbogbo àwọn ilé tó wà níbẹ̀ lọ́wọ́ ni wọ́n máa wó lulẹ̀.
Bẹẹ o ba gbagbe, ọdun 2015 ni Oyedepo kede rẹ pe awọn fẹẹ kọ gbọngan ijọsin nla ti wọn pe ni Faith Theatre tẹlẹ, to maa gba awọn eeyan tiye wọn to ẹgbẹrun lọnad ọgọfa, 120,000, ko too di pe iranṣẹ Ọlọrun naa yi ipinnu yii pada.	Bẹ́ẹ́ ò bá gbàgbé, ọdún 2015 ni Oyèdépò kéde rẹ̀ pé àwọn fẹ́ẹ́ kọ́ gbọ̀ngàn ìjọsìn ńlá tí wọ́n pè ní Faith Theatre tẹ́lẹ̀, tó máa gba àwọn èèyàn tíye wọ́n tó ẹgbẹ̀rún lọ́nad ọgọ́fà, 120,000, ḱo tóó di pé ìránṣẹ́ Ọlọ́run náà yí ìpinnu yìí padà.
Ohun taa gbọ ni pe gbọngan ti wọn n lo lọwọ yii ni awọn ti ko ba ri aye jokoo ninu gbọngan tuntun ọhun yoo maa loo, lati woran ohun to n lọ ninu gbọngan nla.	Ohun táa gbọ́ ni pé gbọ̀ngàn tí wọ́n ń lò lọ́wọ́ yìí ni àwọn tí kò bá rí àyè jókòó nínú gbọ̀ngàn tuntun ọ̀hún yóò máa lòó, láti wòran ohun tó ń lọ nínú gbọ̀ngàn ńlá.
Biliọnu lọna aadọta ni wọn fẹẹ fi kọ gbọngan ti tẹlẹ, ṣugbọn o daju pe iye owo ti ijọ naa fẹẹ na bayii yoo ti le daadaa, nitori gbogbo nnkan lo ti gbowo lori.	Bílíọ̀nù lọ́nà àádọ́ta ni wọ́n fẹ́ẹ́ fi kọ́ gbọ̀ngàn ti tẹ́lẹ̀, ṣùgbọ́n ó dájú pé iye owó tí ìjọ náà fẹ́ẹ́ ná báyìí yóò ti lé daadaa, nítorí gbogbo nǹkan ló ti gbówó lórí.
Ori ade ati gbogbo agbaagba Isalẹ Eko lo jẹbi  Erelu Kuti	Orí adé àti gbogbo àgbààgbà Ìsàlẹ̀ Èkó ló jẹ̀bi – Erelú Kútì
Erelu Abiọla Dosunmu, Erelu Kuti IV ti Eko ti sọ ọ di mimọ pe gbogbo awọn agbaagba Isalẹ 	Erelú Abíọ́lá Dòsùnmú, Erelú Kútì IV ti Èkó ti sọ ọ́ di mímọ̀ pé gbogbo àwọn àgbààgbà Ìsàlẹ̀ ̀
Erelu sọrọ yii nigba to n sọrọ lori eto kan lori tẹlifiṣan Arise TV, to wa ni Ikoyi, lEkoo, lori bi awọn janduku kan ṣe yawọ aafin ọba Eko, ti wọn si ba awọn nnkan iṣẹmbaye jẹ.	Erelú sọ̀rọ̀ yìí nígbà tó ń sọ̀rọ̀ lórí ètó kan lórí tẹlifíṣàn Arise TV, tó wà ní Ìkòyí, l’Ékòó, lórí bí àwọn jàǹdùkú kan ṣe yawọ ààfin ọba Èkó, tí wọ́n sì ba àwọn nǹkan ìṣẹ̀m̀báyé jẹ́.
Bẹẹ o ba gbagbe, Ọjọru, Wẹsde to kọja yii lawọn janduku yabo aafin ọba naa, wọn gbe ọpa aṣẹ lọ.	Bẹ́ẹ́ ò bá gbàgbé, Ọjọ́rú, Wẹ́sde tó kọjá yìí làwọn jàǹdùkú yabo ààfin ọba náà, wọ́n gbé ọ̀pá àṣẹ lọ.
Ṣugbọn Erelu ni, pẹlu ohun to ṣẹlẹ yii, gbogbo awọn agbaagba to wa ni Isalẹ Eko, ati ori ade gan an gbọdọ gba pe awọn ti jẹbi awọn ọdọ nitori naa ni wọn ṣe kọlu wọn.	Ṣùgbọ́n Erelú ní, pẹ̀lú ohun tó ṣẹlẹ̀ yìí, gbogbo àwọn àgbààgbà tó wà ní Ìsàlẹ̀ Èkó, àti orí adé gan an gbọ́dọ̀ gbà pé àwọ́n ti jẹ̀bi àwọn ọ̀dọ́ nítorí náà ni wọ́n ṣe kọlu wọ́n.
Bo tiẹ jẹ pe Erelu ko darukọ Ọba Akiolu, o kan sọ pe ori ade ti jẹbi ọrọ to wa nilẹ yii, bẹẹ si lawọn agbaagba oloṣelu naa.	Bó tiẹ̀ jẹ́ pé Erelú kò dárúkọ Ọba Akíolú, ó kàn sọ pé orí adé ti jẹ̀bi ọ̀rọ̀ tó wà nílẹ̀ yìí, bẹ́ẹ̀ sì làwọn àgbààgbà olóṣèlú náà.
Obinrin naa ni asiko ti to ki gbogbo awọn agbaagba dide lati koju iṣoro naa, ki wọn le fopin si i, nitori ebi, iyan ati iṣẹ n ba awọn ọdọ agbegbe naa finra.	Obìnrin náà ní àsìkò ti tó ki ́gbogbo àwọn àgbààgbà dìde láti kojú ìṣòro náà, kí wọ́n lè fòpin sí i, nítorí ebi, ìyàn àti iṣẹ́ ń bá àwọn ọ̀dọ́ agbègbè náà fínra.
Sanwo-Olu da ajọ KAI pada sEkoo, o tun fẹẹ paarọ yunifọọmu wọn	Sanwó-Olú dá àjọ KAI padá s’Ékòò, ó tún fẹ́ẹ́ pààrọ̀ yúnífọ́ọ́mù wọn
Tunji Bello, kọmiṣanna fun eto ayika nipinlẹ Eko ti sọ ọ di mimọ pe ajọ ti a mọ si Lagos Environmental sanitation Corps (LAGESC), iyẹn to n ba awọn to n lodi sofin ayika wi nipinlẹ Eko, awọn ti yi orukọ ajọ naa pada si Kick Against Indiscipline (KAI).	Túnjí Bellò, kọmíṣánnà fún ètò àyíká nípínlẹ̀ Èkó ti sọ ọ́ di mímọ̀ pé àjọ tí a mọ̀ sí Lagos Environmental sanitation Corps (LAGESC), ìyẹn tó ń bá àwọn tó ń lòdì sófin àyíká wí nípínlẹ̀ Èkó, àwọn ti yí orúkọ àjọ náà padà sí Kick Against Indiscipline (KAI).
Kete ti gomina ana, Akinwunmi Ambọde de ori aleefa lọdun 2015 lo yi orukọ ileeṣẹ ọhun pada si LAGESC, ṣugbọn bayii, Bello ni awọn ti da orukọ ajọ yii pada si KAI ti ọpọ awọn araalu mọ wọn si tẹlẹ.	Kété tí gómìnà àná, Akínwùnmí Ámbọ̀dé dé orí àlééfà lọ́dún 2015 ló yí orúkọ iléeṣẹ́ ọ̀hún padà sí LAGESC, ṣùgbọ́n báyìí, Béllò ní àwọ́n ti dá orúkọ àjọ yìí padà sí KAI tí ọ̀pọ̀ àwọn aráàlú mọ̀ wọ́n sí tẹ́lẹ̀.
Bakan naa lo sọ pe ijọba ipinlẹ Eko maa paarọ aṣọ yunifọọmu ti awọn oṣiṣẹ ajọ naa n lo lọwọ pada si alawọ ewe ti wọn n lo tẹlẹ.	Bákan náà ló sọ pé ìjọba ìpínlẹ̀ Èkó máa pààrọ̀ aṣọ yúnífọ́ọ̀mù tí àwọn òṣìṣẹ́ àjọ náà ń lò lọ́wọ́ padà sí aláwọ̀ ewé tí wọ́n ń lò tẹ́lẹ̀.
Eyi duro fun ayika to dun un wo, yatọ si yunifọọmu ti awọn oṣiṣẹ ajọ naa n lo lọwọ yii.	Èyí dúró fún àyíká tó dùn ún wò, yàtọ̀ sí yúnífọ́ọ̀mù tí àwọn òṣìṣẹ́ àjọ náà ń lò lọ́wọ́ yìí.
Kọmiṣanna ni; igbese yii yoo mu ki ajọ naa tubọ gbajumọ iṣẹ ti wọn tori ẹ da a silẹ, eyi ni lati maa mu ki awọn olugbe Eko n bọwọ fun ofin eto ayika ni gbogbo igba.	Kọmíṣánnà ní; ìgbésè yìí yóò mú kí àjọ náà túbọ̀ gbájúmọ́ iṣẹ́ tí wọ́n torí ẹ̀ dá a sílẹ̀, èyí ni láti máa mú kí àwọn olùgbé Èkó ń bọ̀wọ̀ fún òfin ètò àyíká ní gbogbo ìgbà.
Nibi ipade awọn oniroyin naa to waye ninu papa igbafẹ JJT to wa ni Alausa ni Bello tun sọ pe ọpọ awọn koto idaminu to wa nipinlẹ naa lawọn ti ko, nitori asiko ojo to n bọ, lati le dena omiyale, bẹẹ lawọn si ti ṣetan ati maa bojuto awọn kanaa naa loorekoore.	Níbi ìpàdé àwọn oníròyìn náà tó wáyé nínú pápá ìgbafẹ́ JJT tó wà ní Aláùsá ni Béllò tún sọ pé ọ̀pọ̀ àwọn kòtò ìdaminù tó wà nípínlẹ̀ náà làwọ́n ti kó, nítorí àsìkò òjò tó ń bọ̀, láti lè dènà omíyalé, bẹ́ẹ̀ làwọ́n sì ti ṣetán àti máa bójútó àwọn kànáà náà lóòrèkóòrè.
O tun fi kun ọrọ rẹ pe gbogbo awọn ilẹ igbafẹ ti wọn n gba awọn onibaara wọn lati fi ọkọ di ojuna lawọn ti bẹrẹ si i gbogun ti.	Ó tún fi kún ọ̀rọ̀ rẹ̀ pé gbogbo àwọn ilẹ́ ìgbafẹ́ tí wọ́n ń gba àwọn oníbàárà wọn láti fi ọkọ̀ dí ojúnà láwọ́n ti bẹ̀rẹ̀ sí í gbógun tì.
Olowu Kuta tako ọrọ buruku ti Zulum n sọ sawọn ṣoja	Olówu Kúta tako ọ̀rọ̀ burúkú tí Zulum ń sọ sáwọn ṣójà
Sam Akinrole Olowu tiluu Owu Kuta, Alayeluwa, Ọba Hammed Adekunle Makama Oyelude, Tẹgbosun III, ti kilọ fun gomina ipinlẹ Borno, Ọjọgbọn Babagana Umara Zulum, pe ko dẹkun ati maa tako awọn jagunjagun ilẹ wa, atawọn adari wọn.	Sam Akínrólé Olówu tìlúu Òwu Kútà, Aláyélúwà, Ọba Hammed Adékúnlé Mákámá Oyèlùdé, Tẹ́gbosùn III, ti kìlọ̀ fún gómìnà ìpínlẹ̀ Borno, Ọ̀jọ̀gbọ́n Babagana Umara Zulum, pé kó dẹ́kun àti máa tako àwọn jagunjagun ilẹ̀ wa, àtàwọn adarí wọn.
Nigba ti Ọba Oyelude n ba awọn oniroyin sọrọ laafin rẹ to wa ni Owu Kuta nipinlẹ Ọṣun, lo ti sọrọ yii pe iwa ti gomina naa n hu, paapaa ọrọ ẹnu rẹ si awọn ologun ilẹ wa ko dara, eyi si le mu irẹwẹsi ba awọn ṣoja wa.	Nígbà tí Ọba Oyèlùdé ń ba àwọn oníròyìn sọ̀rọ̀ láàfin rẹ̀ tó wà ní Òwu Kùtà nípìnlẹ̀ Ọ̀ṣun, ló ti sọ̀rọ̀ yìí pé ìwà tí gómìnà náà ń hù, pàápàá ọ̀rọ̀ ẹnu rẹ̀ sí àwọn ológun ilẹ́ wa kò dára, èyí sì le mú ìrẹ̀wẹ̀sì bá àwọn ṣójà wa.
Bẹẹ o ba gbagbe, ọjọ Mọnde to kọja yii ni Gomina Zulum, tipinlẹ Borno, lọ si agbegbe kan lojuna Maiduguri-Damaturu.	Bẹ́ẹ́ ò bá gbàgbé, ọjọ́ Mọ́ńdè tó kọjá yìí ni Gómìnà Zulum, tìpínlẹ̀ Borno, lọ sí agbègbè kan lójúnà Maiduguri-Damaturu.
Adugbo yii ni ibi ti aabo ti daju ju, ninu gbogbo awọn ọna to wọ ilẹ Borno, ibẹ si lawọn jagunjagun Boko Haram ti gbe awọn eeyan marundinlogoji salọ.	Àdúgbò yìí ni ibi tí ààbò ti dájú jù, nínú gbogbo àwọn ọ̀nà tó wọ ilẹ̀ Borno, ibẹ̀ sì làwọn jagunjagun Boko Haram ti gbé àwọn èèyàn márùndínlógójì sálọ.
Ṣugbọn kaka ki gomina naa ba awọn eeyan ti wọn padanu dukia ati ẹmi wọn lagbegbe naa kẹdun, ṣe ni Gomina Zulum bẹrẹ si i sọrọ si awọn ṣoja, pe wọn n gbabọde fawọn araalu oun, wọn si kuna lati ṣiṣẹ wọn, nitori naa lawọn Boko Haram ṣe gbinaya laduugbo naa.	Ṣùgbọ́n kàkà kí gómìnà náà bá àwọn èèyàn tí wọ́n pàdánù dúkìá àti ẹ̀mí wọn lágbègbè náà kẹ́dùn, ṣe ni Gómìnà Zulum bẹ̀rẹ̀ sí í sọ̀rọ̀ sí àwọn ṣójà, pé wọ́n ń̀ gbàbọ̀dè fáwọn aráàlú òun, wọ́n sì kùnà láti ṣiṣẹ́ wọn, nítorí náà làwọn Boko Haram ṣe gbìnàyá ládùúgbò náà.
Gbogbo awọn ọga ṣoja, atawọn jagunjagun to n ṣọ agbegbe naa ni Zulum sọrọ buruku si, pe gbogbo wọn ti kuna lati gbogun ti awọn Boko Haram, ati pe bi ẹni pe wọn ti gbabọde fun wọn lo jọ.	Gbogbo àwọn ọ̀gá ṣójà, àtàwọn jagunjagun tó ń ṣọ́ agbègbè náà ni Zulum sọ̀rọ̀ burúkú sí, pé gbogbo wọ́n ti kùnà láti gbógun ti àwọn Boko Haram, àti pé bí ẹni pé wọ́n ti gbàbọ̀dè fún wọn ló jọ.
Awọn ọrọ ti Gomina Zulum sọ wọnyi ni Ọba Olowu Kuta n fesi si pe ko dara to, ko bojumu ki odidi gomina maa sọ iru ọrọ bẹẹ sawọn jagunjagun to n ṣọ oun atawọn araalu rẹ, nitori bi ẹni bu omi tutu si wọn lọkan ni, bi ẹni fi iṣẹ takuntakun tawọn ṣoja naa n ṣe wọlẹ ni.	Àwọn ọ̀rọ̀ tí Gòmìnà Zulum sọ wọ̀nyí ni Ọba Olówu Kùtà ń fèsì sí pé kò dára tó, kò bójúmu kí odidi gómìnà máa sọ́ irú ọ̀rọ̀ bẹ́ẹ̀ sáwọn jagunjagun tó ń ṣọ́ òun àtàwọn aráàlú rẹ̀, nítorí bí ẹní bu omi tútù sí wọn lọ́kàn ni, bí ẹní fi iṣẹ́ takuntakun táwọn ṣójà náà ń ṣe wọ́lẹ̀ ni.
Oju gba mi ti fun Gomina Zulum, ọrọ to n tẹnu gomina Hausa naa jade timi loju, paapaa pẹlu bo ṣe n sọrọ sawọn ṣoja to n daabobo awọn araalu rẹ ni gbogbo igba.	“Ojú gbà mí tì fún Gómìnà Zulum, ọ̀rọ̀ tó ń tẹnu gómìnà Haúsá náà jádè tìmí lójú, pàápàá pẹ̀lú bó ṣe ń sọ̀rọ̀ sáwọn ṣójà tó ń dáàbòbo àwọn aráàlú rẹ̀ ní gbogbo ìgbà.
Ko ye e sọ isọkusọ sawọn ologun mọ, ṣugbọn ọrọ igbiyanju, ọrọ to n gbeni ro lo yẹ ko maa sọ jade lẹnu.	Kó yé é sọ ìsọkúsọ sáwọn ológun mọ́, ṣùgbọ́n ọ̀rọ̀ ìgbìyànjú, ọ̀rọ̀ tó ń gbéni ró ló yẹ kó máa sọ jáde lẹ́nu.
First Bank yọnda ẹrọ ikẹkọọ fawọn ọmọleewe lEkoo	First Bank yọ̀ǹda ẹ̀rọ ìkẹ́kọ̀ọ́ fáwọn ọmọléèwé l’Ékòó
Sam Akinrole	Sam Akínrólé
Ọkan ninu awọn banki ilẹ wa, First bank Plc ti yọnda awọn ẹrọ ikẹkọọ ẹgbẹrun lọna ogun fawọn ọmọleewe to wa nipinlẹ Eko.	Ọ̀kan nínú àwọn báǹkì ilẹ̀ wa, First bank Plc ti yọ̀ǹda àwọn ẹ̀rọ ìkẹ́kọ̀ọ́ ẹgbẹ̀rún lọ́nà ogún fáwọn ọmọléèwé tó wà nípínlẹ̀ Èkó.
Ọjọbọ Tọsde yii nileeṣẹ ọhun yọnda awọn ẹrọ ikẹkọọ naa fun Gomina Babajide Sanwo-Olu nibi ayẹyẹ kan to waye nileejọba to wa ni Marina lEkoo.	Ọjọ́bọ̀ Tọ́sde yìí niléeṣẹ́ ọ̀hún yọ̀ǹda àwọn ẹ̀rọ ìkẹ́kọ̀ọ́ náà fún Gómìnà Babájídé Sanwó-Olú níbi ayẹyẹ kan tó wáyé níléèjọba tó wà ní Màrínà l’Ékòó.
Awọn ẹrọ ikẹkọọ yii lawọn ọmọleewe yoo maa lo lati kẹkọọ lori intanẹẹti lasiko yii, nitori arun Korona ti ko gba wọn laye ati lọ sileewe.	Àwọn ẹ̀rọ ìkẹ́kọ̀ọ́ yìí làwọn ọmọléèwé yóò máa lò láti kẹ́kọ̀ọ́ lórì íntánẹ́ẹ̀tì lásìkò yìí, nítorí àrùn Kòrónà tí kò gbà wọ́n láyè áti lọ síléèwé.
Ọga agba ileefowopamọ ọhun, Ọmọwe Adesọla Adeduntan nigba to n yọnda awọn ẹrọ ikẹkọọ naa fun gomina ṣalaye pe kete ti wahala arun Korona bẹrẹ lawọn ọmọ igbimọ ileeṣẹ naa ro o pe ki lawọn le ṣe lati dẹkun ijamba ti arun naa maa mu wa.	Ọ̀gá àgbà iléèfowópamọ́ ọ̀hun, Ọ̀mọ̀wé Adésọlá Adédùntàn nígbà tó ń yọ̀ǹda àwọn ẹ̀rọ ìkẹ́kọ̀ọ́ náà fún gómìnà ṣàlàyé pé kété tí wàhálà àrùn Kòrónà bẹ̀rẹ̀ làwọn ọmọ ìgbìmọ̀ iléeṣẹ́ náà rò ó pé kí làwọn le ṣe láti dẹ́kun ìjàm̀bá tí àrùn náà máa mú wá.
O ni, akọkọ ninu awọn nnkan ti igbimọ naa ro ni iṣoro ti awọn ọmọleewe wa yoo dojukọ, nitori a i le lọ sileewe lawọn asiko naa, o ni eyi lo mu ki banki naa fọwọsowọpọ pẹlu ileeṣẹ adani Robert & John lati ṣe ẹrọ naa fawọn ọmọleewe.	Ó ní, àkọ́kọ́ nínú àwọn nǹkan tí ìgbìmọ̀ náà rò ni ìṣòro tí àwọn ọmọléèwé wa yóò dojúkọ, nítorí à ì le lọ síléèwé láwọn àsìkò náà, ó ní èyí ló mú kí báńkì náà fọwọ́sowọ́pọ̀ pẹ̀lú iléeṣẹ́ àdáni Robert & John láti ṣe ẹ̀rọ náà fáwọn ọmọléèwé.
Ohun to kọkọ wa siwa lọkan ni pe bi a o ba tete wa nnkan ṣe sọrọ awọn ọmọ wa, paapaa eto ẹkọ wọn, a jẹ pe inu ewu nla ni orilẹ-ede wa wa lọjọ ọla, eyi lo mu ka gba a lero lati kowo lori ẹrọ ikẹkọọ yii.	“Ohun tó kọ́kọ́ wá síwa lọ́kàn ni pé bí a ò bá tètè wá nǹkan ṣe sọ́rọ̀ àwọn ọmọ wa, pàápàá ètò ẹ̀kọ́ wọn, a jẹ́ pé inú ewu ńlá ni orílẹ̀-èdè wá wà lọ́jọ́ ọ̀la, èyí ló mú ká gbà á lérò láti kówó lórí ẹ̀rọ ìkẹ́kọ̀ọ́ yìí.
 Ohun ti Ọmọwe Adeduntan sọ niyẹn.	” Ohun tí Ọ̀mọ̀wé Adédùntán sọ nìyẹn.
Ọkunrin ọga agba banki naa tun ni lara awọn alaalẹ banki naa ni lati ri i pe ibikibi ti awọn ba wa, awọn ni ipa pataki tawọn maa ko lori agbegbe naa.	Ọkùnrin ọ̀gá àgbà báǹkì náà tún ní lára àwọn àlààlẹ̀ báńkì náà ni láti rí i pé ibikíbi tí àwọn bá wà, àwọn ní ipa pàtàkì táwọn máa kó lórí agbègbè náà.
O ni, eyi lo fa a ti banki naa fi pawọpọ pẹlu awọn onileeṣẹ adani kan lati pese yara itọju fawọn to lugbadi arun Korona, eyi ti wọn maa ṣefilọlẹ rẹ laipẹ.	Ó ní, èyí ló fà á tí báǹkì náà fi pawọ́pọ̀ pẹ̀lú àwọn oníléeṣẹ́ àdáni kan láti pèsè yàrá ìtọ́jú fáwọn tó lùgbàdì àrùn Kòrónà, èyí tí wọ́n máa ṣèfilọ́lẹ̀ rẹ̀ láìpẹ́.
Bakan naa lo tun mẹnuba a pe laipẹ ni banki oun yoo fun awọn mọlẹbi to le ni miliọnu kan ataabọ ni ounjẹ ọfẹ laipẹ.	Bákan náà ló tún mẹ́nubà á pé láìpẹ́ ni báǹkì òuń yóò fún àwọn mọ̀lẹ́bí tó lé ní mílíọ́nù kan àtààbọ̀ ní ouńjẹ ọ̀fẹ́ láìpẹ́.
Ko ṣai gboriyin fun Gomina Sanwo-Olu fun ipa ribiribi to ko lati gbogun ti arun Korona nipinlẹ naa.	Kò ṣàì gbóríyìn fún Gómìnà Sanwó-Olú fún ipa ribiribi tó kó láti gbógun ti àrùn Kòrónà nípínlẹ̀ náà.
Ninu ọrọ tiẹ, Gomina Babajide Sanwo-Olu, ninu ọrọ rẹ sọ pe ọrọ ẹkọ awọn ọmọ ati imọ-ẹrọ nipinlẹ Eko jẹ ijọba oun logun, nitori awọn nnkan to maa ṣatọnad ọjọ ọla wa niyẹn.	Nínú ọ̀rọ́ tiẹ̀, Gómìnà Babájídé Sanwó-Olú, nínú ọ̀rọ̀ rẹ̀ sọ pé ọ̀rọ̀ ẹ̀kọ́ àwọn ọmọ àti ìmọ̀-ẹ̀rọ nípínlẹ̀ Èkó jẹ ìjọba òun lógún, nítorí àwọn nǹkan tó máa ṣatọ́nad ọjọ́ ọ̀la wa nìyẹn.
O dupẹ lọwọ ileeṣẹ naa fun pipese awọn ẹrọ ikẹkọọ naa.	Ó dúpẹ́ lọ́wọ́ iléeṣẹ́ náà fún pìpèsè àwọn ẹ̀rọ ìkẹ́kọ̀ọ́ náà.
O ni, ni bii ọdun kan sẹyin, ko sẹni to mọd pe Korona maa waye, ati pe arun naa ko ni i jẹ ka ṣe ohun tom yẹ ka ṣe bo ti yẹ, nitori naa ni imọ ẹrọ ṣe ṣe pataki.	Ó ní, ní bíi ọdún kan sẹ́yìn, kò sẹ́ni tó mọd pé Kòrónà máa wáyé, àti pé àrùn náà kò ní í jẹ́ ká ṣe ohun tom yẹ ká ṣe bó ti yẹ, nítorí náà ni ìmọ̀ ẹ̀rọ ṣe ṣe pàtàkì.
Kọmiṣamnna fun etod ẹkọ nipinlẹ naa ninu ọrọ tiẹ, Arabinrin Fọlaṣade Adefisayọ dupẹ lọwọ ileefowopamọ naa fun iṣẹ nla ti wọn ṣe fun awọn ọmọleewe naa, bẹẹ lo si tun beere si i lọwọ ileeṣẹ naa.	Kọmíṣamnnà fún ètod ẹ̀kọ́ nípínlẹ̀ náà nínú ọ̀rọ̀ tiẹ̀, Arábìnrin Fọlaṣ́adé Adéfisáyọ̀ dúpẹ́ lọ́wọ́ iléèfowópamọ́ náà fún iṣẹ́ nĺá tí wọ́n ṣe fún àwọn ọmọléèwé ná̀à, bẹ́ẹ̀ ló sì tún bèèrè sí í lọ́wọ́ iléeṣẹ́ náà.
Adefisayọ gba awọn ileeṣẹ yooku nimọran lati kẹkọọ lara ohun ti ileeṣẹ First Bank ṣe fun awọn ọmọleewe lEkoo.	Adéfisáyọ̀ gba àwọn iléeṣẹ́ yòókù nímọ̀ràn láti kẹ́kọ̀ọ́ lára ohun tí iléeṣẹ́ First Bank ṣe fún àwọn ọmọléèwé l’Ékòó.
Obinrin to ba yan iṣẹ alapata laayo, aṣiri rẹ ko le tu laelae  Ọlalere Alapata Tobi Adeyemo	Obìnrin tó bá yan iṣẹ́ alápatà láàyò, àṣírí rẹ̀ kò lè tú láéláé – Ọlálérè Alápatà Tóbi Adéyemo
Aṣejere: Ẹ kaasan ma, ẹ ja ka mọ yin?	Àṣejèrè: Ẹ káàsán mà, ẹ já ká mọ̀ yín?
Arabinrin Ọlalere: Orukọ temi ni Arabinrin Ọlalere, mo n ta ẹran ni Baruwa-Ipaja.	Arábìnrin Ọlálérè: Orúkọ tèmi ni Arábìnrin Ọlálérè, mo ń ta ẹran ní Bàrúwá-Ìpájà.
Aṣejere: Igba wo lẹ bẹrẹ si i ta ẹran nibi?	Àṣejèrè: Ìgbà wo lẹ bẹ̀rẹ̀ sí í ta ẹran níbí?
Arabinrin Ọlalere: Mo ti wa nibi; o ti tọdun meje	Arábìnrin Ọlálérè: Mo ti wà níbí; ó ti tọ́dún méje
Aṣejere: Ṣe ko maa ya awọn eeyan lẹnu pe obinrin n ta ẹran?	Àṣejèrè: Ṣé kò máa ya àwọn èèyàn lẹ́nu pé obìnrin ń ta ẹran?
Arabinrin Ọlalere: Bẹẹ ni o, iyalẹnu lo jẹ fawọn eniyan pe obinrin n ta ẹran wọn si maa n ri i pe mọ ni imọtoto Ohun to mu kawọn eeyan maa ba mi raja niyẹn, tori pe ẹran mi mọ, mo tun maa n mura daadaa, Inu wọn si maa n dun simi pupọ tẹẹ ba ri ẹlẹran miiran o ma mura jakujaku ni, ṣugbọn emi yan imọtoto laayo.	Arábìnrin Ọlálérè: Bẹ́ẹ̀ ni o, ìyàlẹ́nu ló jẹ́ fáwọn ènìyàn pé obìnrin ń ta ẹran wọ́n sì máa ń rí i pé mọ ní ìmọ́tótó Ohun tó mú káwọn èèyàn máa bá mi rajà nìyẹn, torí pé ẹran mí mọ́, mo tún máa ń múra dáadáa, Inú wọn sì máa ń dùn sími púpọ̀ tẹ́ẹ bá rí ẹlẹ́ran mìíràn ó má múra jákujàku ni, ṣùgbọ́n èmi yan ìmọ́tótó láàyò.
Aṣejere: Ṣe ko si awọn to n foju tẹnbẹlu awọn obinrin alapata ninu ẹgbẹ yin?	Àṣejèrè: Ṣé kò sí àwọn tó ń fojú tẹ́ńbẹ́lú àwọn obìnrin alápatà nínú ẹgbẹ́ yín?
Arabinrin Ọlalere: Rara o, wọn ko ni ṣe bẹẹ, ko sẹni to n foju di awọn obinrin alapata ni ọdọ tiwa Koda ẹnikan ti waa ba mi pe wọn ti royin mi pe pẹlu atike ati imọtoto ni mo maa n wa.	Arábìnrin Ọlálérè: Rárá o, wọn kò ní ṣe bẹ́ẹ̀, kò sẹ́ni tó ń fojú di àwọn obìnrin alápatà ní ọdọ̀ tiwa Kódà ẹnìkan ti wáá bá mi pé wọ́n ti ròyìn mi pé pẹ̀lú àtíkè àti ìmọ́tótó ni mo máa ń wà.
Aṣejere: Ki lohun tawọn ẹbi yin n sọ nipa iṣẹ alapata yii?	Àṣejèrè: Kí lohun táwọn ẹbí yín ń sọ nípa iṣẹ́ alápatà yìí?
Arabinrin Ọlalere: Iya to bi mi gangan lo n ta ẹran wọn wa ni Adebọwale Electronics ni Onipanu, Ẹlẹdiyẹ Nigba ti mo lọ ileewe ni Baptist Academy, Ọbanikoro, taa ba ti de lati ile iwe, la maa n ba wọn kun iṣẹ ẹran Ọja yẹn si ni maami n ta donii.	Arábìnrin Ọláléré: Ìyá tó bí mi gangan ló ń ta ẹran wọ́n wà ní Adébọ̀wálé Electronics ní Onípánù, Ẹlẹ́dìyẹ Nígbà tí mo lọ iléèwé ní Baptist Academy, Ọbaníkòró, táa bá ti dé láti ilé ìwé, la máa ń bá wọn kún iṣẹ́ ẹran Ọjà yẹn sì ni màámi ń tà dòníí.
Aṣejere: Imọran wo lẹ n gbawọn obinrin to n wo o pe iṣẹ alapata, iṣẹ ọkunrin ni?	Àṣejèrè: Ìmọ̀ràn wo lẹ ń gbàwọn obìnrin tó ń wò ó pé iṣẹ́ alápatà, iṣẹ́ ọkùnrin ni?
Arabinrin Ọlalere: Imọran mi fawọn obinrin ni pe iṣẹ apata daa pupọ ju, to dẹ maa bo yin laṣiiri, Ẹ maa jẹ ninu rẹ, ọkọ ati ọmọ naa maa jẹ ninu ẹ, gbogbo obinrin ti ko niṣẹ, ko gbiyanju ati farabalẹ kọ ọ, eeyan kii pẹ i mọ ọn, awọn olounjẹ ni wọn maa ta a fun, lati ibẹ lẹ ma ni onibaara tiyin, Iṣẹ to daa pupọ ni, to dẹ ni alubarika, to dẹ maa n bo ni laṣiiri.	Arábìnrin Ọlálérè: Ìmọ̀ràn mí fáwọn obìnrin ni pé iṣẹ́ àpatà dáa púpọ̀ jù, tó dẹ̀ máa bò yín láṣìírí, Ẹ máa jẹ nínú rẹ̀, ọkọ àti ọmọ náà máa jẹ nínú ẹ̀, gbogbo obìnrin tí kò níṣẹ́, kó gbìyànjú àti farabalẹ̀ kọ́ ọ, èèyàn kìí pẹ́ í mọ̀ ọ́n, àwọn olóuńjẹ ni wọ́n máa tà á fún, láti ibẹ̀ lẹ má ní oníbáárà tiyín, Iṣẹ́ tó dáa púpọ̀ ni, tó dẹ̀ ní àlùbáríkà, tó dẹ̀ máa ń bo ni láṣìírí.
Buhari yọ ọga awọn ologun ilẹ wa bii jiga	Bùhárí yọ ọ̀gá àwọn ológun ilẹ̀ wa bíi jìgá
Aarẹ Muhammadu Buhari ti yọ adari gbogbo awọn ologun ilẹ wa, bẹẹ lo si ti fi awọn ẹlomii rọpo wọn.	Ààrẹ Muhammadu Bùhárí ti yọ adarí gbogbo àwọn ológun ilẹ̀ wa, bẹ́ẹ̀ ló sì ti fi àwọn ẹlòmíì rọ́pò wọn.
Awọn to fi rọpo awọn ologun naa ni Ọgagun Leo Irabor, ti yoo maa dari gbogbo awọn adari ologun, nigba ti Ọgagun I Attahiru, yoo maa ṣakoso awọn jagunjagun ori ilẹ, AZ Gambo, yoo maa ṣakoso awọn jagunjagun ori omi, nigba ti I Alao, yoo ma ṣakoso gbogbo awọn jagunjagun ofurufu.	Àwọn tó fi rọ́pò àwọn ológun náà ni Ọ̀gágun Leo Irabor, tí yóò máa darí gbogbo àwọn adarí ológun, nígbà tí Ọ̀gágun I Attahiru, yóò máa ṣàkóso àwọn jagunjagun orí ilẹ̀, AZ Gambo, yóò máa ṣàkóso àwọn jagunjagun orí omi, nígbà tí I Àlàó, yóò má ṣàkóso gbogbo àwọn jagunjagun òfúrufú.
Ninu atẹjade ti Fẹmi Adeṣina, agbẹnusọ Aarẹ Buhari fi sita sori ẹrọ ayelujara lo ti kede ọrọ naa, bẹẹ lo si dupẹ lọwọ gbogbo awọn ọga ologun to n ba a ṣiṣẹ naa lati ọdun 2015.	Nínú àtẹ̀jáde tí Fẹ́mi Adéṣínà, agbẹnusọ Ààrẹ Bùhárí fi síta sórí ẹ̀rọ ayélujára ló ti kéde ọ̀rọ̀ náà, bẹ́ẹ̀ ló sì dúpẹ́ lọ́wọ́ gbogbo àwọn ọ̀gá ológun tó ń bá a ṣiṣẹ́ náà láti ọdún 2015.
Ẹgbẹ alajẹṣẹku ti ko ba lọwọ ijọba ninu, wọn maa gba a yin gbẹyin ni   Alagba Ayeọla	Ẹgbẹ́ alájẹṣẹ́kù tí kò bá lọ́wọ́ ìjọba nínú, wọ́n máa gbà à yín gbẹ̀yìn ni  – Alágba Ayéọ̀la
Alagba Tajudeen Oriyọmi Ayeọla ni Aarẹ ẹgbẹ LASCOFED nipinlẹ Eko ati ni orilẹ-ede Naijiria, ẹgbẹ yii lo jẹ iya ẹgbẹ fun gbogbo awọn ẹgbẹ alajẹṣẹku to wa nilẹ wa.	Alàgbà Tajudeen Oríyọmí Ayéọ̀la ni Ààrẹ ẹgbẹ́ LASCOFED nípínlẹ̀ Èkó àti ní orílẹ̀-èdè Nàìjíríà, ẹgbẹ́ yìí ló jẹ́ ìyá ẹgbẹ́ fún gbogbo àwọn ẹgbẹ́ alájẹṣẹ́kù tó wà nílẹ̀ wa.
Alajẹṣẹku lawọn eeyan n pe wọn, ṣugbọn wọn ni ẹgbẹ alafọwọsowọpọ lawọn n jẹ.	Alájẹṣẹ́kù làwọn èèyàn ń pè wọ́n, ṣùgbọ́n wọ́n ní ẹgbẹ́ aláfọwọ́sowọ́pọ̀ làwọn ń jẹ́.
Wọn ti ba Aṣejere sọrọ nipa iṣẹ ẹgbẹ alajẹṣẹku ni Naijiria, oju tawọn eeyan fi n wo o ati awọn ipenija ti wọn n dojukọ.	Wọ́n ti bá Àṣejèrè sọ̀rọ̀ nípa iṣẹ́ ẹgbẹ́ alájẹṣẹ́kù ní Nàìjíríà, ojú táwọn èèyàn fi ń wò ó àti àwọn ìpèníjà tí wọ́n ń dojúkọ.
Ohun ti wọn ba SAM.AKINROLE sọ ree.	Ohun tí wọ́n bá SAM.AKÍNRÓLÉ sọ rèé.
Igba wo lẹ ti wa lori oye yii?	Ìgbà wo lẹ ti wà lórí oyè yìí?
Aarẹ ẹlẹẹkeji ni mi, mo ti lo ọdun meje, oṣu keje ọdun to n bọ ni mo maa gbe oye yẹn silẹ fun ẹlomi i lati wọle lati maa baṣẹ lọ.	Ààrẹ ẹlẹ́ẹ̀kejì ni mí, mo ti lo ọdún méje, oṣù keje ọdún tó ń bọ̀ ni mo máa gbé oyè yẹn sílẹ̀ fún ẹlòmí ì láti wọlé láti máa báṣẹ́ lọ.
Ẹ mẹnuba diẹ ninu awọn ohun taa le tọka si gẹgẹ bii aṣeyọri yin?Nnkan to pọ la le tọka si, akọkọ ni pe nigba taa maa wọle, ko si irẹpọ tẹlẹ laarin awọn ọmọ ẹgbẹ alafọwọsowọpọ, onikaluku n ṣe tiẹ ni, ko si ikunsinu mọ.	Ẹ mẹ́nuba díẹ̀ nínú àwọn ohun táa lè tọ́ka sí gẹ́gẹ́ bíi àṣeyọrí yín?Nǹkan tó pọ̀ la lè tọ́ka sí, àkọ́kọ́ ni pé nígbà táa máa wọlé, kò sí ìrẹ́pọ̀ tẹ́lẹ̀ láàrín àwọn ọmọ ẹgbẹ́ aláfọwọ́sowọ́pọ̀, oníkálukú ń ṣe tiẹ̀ ni, kò sí ìkùnsínú mọ́.
Ekeji ni ile taa jokoo si yii, o wa lara awọn ohun taa fi polongo naa, Ọlọrun si fun wa ṣe, mo wọle ni 2012, 2016 la pari ẹ, gomina Eko ni wọn si ba wa ṣi i lọjọ naa lọhun un.	Èkejì ni ilé táa jókòó sí yìí, ó wà lára àwọn ohun táa fi polongo náà, Ọlọ́run sì fún wa ṣe, mo wọlé ní 2012, 2016 la parí ẹ̀, gómìnà Èkó ní wọ́n sì bá wa ṣí i lọ́jọ́ náà lọ́h̀un ún.
Eleyii naa jẹ ohun iwuri fun wa lEkoo ati kaakiri ni Naijiria, eyi ni akọkọ.	Eléyìí náà jẹ́ ohun ìwúrí fún wa l’Ékòó àti káàkiri ní Nàìjírìà, èyí ni àkọ́kọ́.
Bẹẹ la tun ṣeto kan taa pe ni Vision for Life, a ṣeto yii pẹlu ajọ kan taa n pe ni Eye Foundation lasiko naa, o wa fun awọn to ni aarun oju, ọfẹ ni wọn ṣe ayẹwo oju yẹn, awọn to niidi jigi; a fun wọn, awọn to nilo iṣẹ abẹ ti owo rẹ ko poju; a ṣe e lọfẹẹ, awọn towo ẹ si pọ; a ṣe afikun fun wọn.	Bẹ́ẹ̀ la tún ṣètò kan táa pè ní Vision for Life, a ṣètò yìí pẹ̀lú àjọ kan táa ń pè ní Eye Foundation lásìkò náà, ó wà fún àwọn tó ní ààrùn ojú, ọ̀fẹ́ ni wọ́n ṣe àyẹ̀wò ojú yẹn, àwọn tó níìdì jígí; a fún wọn, àwọn tó nílò iṣẹ́ abẹ tí owó rẹ̀ kò pòjù; a ṣe é lọ́fẹ̀ẹ́, àwọn tówó ẹ̀ sì pọ̀; a ṣe àfikún fún wọn.
A tun wo o pe awọn kan ti n ṣiṣẹ kawa too de, ọpọ awọn eeyan wọnyi lati gbagbe wọn, iru ibi taa kọle si yii, awọn kan lo ja fun un, ti wọn fi gba a, a gbọdọ ranti awọn eeyan wọnyẹn naa, ka si ṣapọnle wọn, awọn nnkan taa ni ta a le fi ta wọn lọrẹẹ naa la fun wọn.	A tún wò ó pé àwọn kan ti ń ṣiṣẹ́ káwa tóó dé, ọ̀pọ̀ àwọn èèyàn wọ̀nyí lati gbàgbé wọn, irú ibi táa kọ́lé sí yìí, àwọn kan ló jà fún un, tí wọ́n fi gbà á, a gbọ́dọ̀ rántí àwọn èèyàn wọ̀nyẹn náà, ká sì ṣàpọ́nlé wọn, àwọn nǹkan táa ní tá a lè fi ta wọ́n lọ́rẹẹ náà la fún wọn.
Ẹ jẹ ka ya bara diẹ, alaga.	Ẹ jẹ́ ká yà bàrà díẹ̀, alága.
Awuyewuye to n lọ nigbooro ni pe awọn aladaa nla lẹgbẹ alajẹṣẹku maa n ya lowo, wọn kii ya mẹkunnu lowo, ṣe bẹẹ ni?Ko ri bẹẹ, a ni iṣoro to pọ niluu wa yii, ko si si bẹgbẹ ṣe le wa ti awọn naa ko ni i nipin ninu iṣoro to n daamu orilẹ-ede.	Awuyewuye tó ń lọ nígbóoro ni pé àwọn aládàá ńlá lẹgbẹ́ alájẹṣẹ́kù máa ń yá lówó, wọn kìí yá mẹ̀kúnnù lówó, ṣe bẹ́ẹ̀ ni?Kò rí bẹ́ẹ̀, a ní ìṣòro tó pọ̀ nílùú wa yìí, kó sì sí bẹ́gbẹ́ ṣe lè wà tí àwọn náà kò ní í nípìń nínú ìṣòro tó ń dààmú orílẹ̀-èdè.
Ki ẹ too darapọ mọ ẹgbẹ alajẹṣẹku, o maa lohun kan to pa yin pọ, o le jẹ adugbo, o le jẹ ọja tẹẹ n ta, o le jẹ ọfiisi kan naa tẹẹ ti n ṣiṣẹ, o si le jẹ ileeṣẹ kan naa tẹẹ ti n ṣiṣẹ, ohun kan ṣaa gbọdọ pa yin pọ, o tiẹ le jẹ ẹsin paapaa.	Kí ẹ tóó darapọ̀ mọ́ ẹgbẹ́ alájẹṣẹ́kù, ó máa lóhun kan tó pa yín pọ̀, ó le jẹ́ àdúgbò, ó le jẹ́ ọjà tẹ́ẹ ń tà, ó le jẹ́ ọ́fíìsì kan náà tẹ́ẹ ti ń ṣiṣẹ́, o sì le jẹ́ iléeṣẹ́ kan náà tẹ́ẹ ti ń ṣiṣẹ́, ohun kan ṣáà gbọ́dọ̀ pa yín pọ̀, ó tiẹ̀ lè jẹ́ ẹ̀sìn pàápàa.́
Lẹyin naa, adari gbọdọ wa, awọn wọnyi ni wọn a maa ṣakoso ẹgbẹ.	Lẹ́yìn náà, adarí gbọ́dọ̀ wà, àwọn wọ̀nyí ni wọ́n á máa ṣàkóso ẹgbẹ́.
Awọn aṣaaju yii si gbọdọ mọ pe teeyan ba ti n ṣẹgbẹ to si n ṣe ojuuṣẹ re fun bii oṣu meẹfa, onitọhun lẹtọọ ati yawo, ṣugbọn ọrọ awa eeyan nigba mi-in, ka fi sẹnu ka dakẹ ni, iwa ibajẹ wa kaakiri ko si pọsibu ka ma ri awọn kanda inu irẹsi lọdọ tiwa naa.	Àwọn aṣáájú yìí sì gbọdọ̀ mọ̀ pé tèèyàn bá ti ń ṣẹgbẹ́ tó sì ń ṣe ojúúṣẹ rè fún bíi oṣù méẹ́fà, onítọ̀hún lẹ́t̀ọ́ọ àti yáwó, ṣùgbọ́n ọ̀rọ̀ àwa èèyàn nígbà mí-ìn, ká fi sẹ́nu ká dákẹ́ ni, ìwà ìbàjẹ́ wà káàkiri kò sí pọ́síbù ká má rí àwọn kàǹda inú ìrẹsì lọ́dọ̀ tiwa náà.
Awọn ti wọn n gba owo lọwọ awọn eeyan ti wọn ko o jẹ nkọ, ṣe awọn kanda inu irẹsi naa niyẹn?	Àwọn tí wọ́n ń gba owó lọ́wọ́ àwọn èèyàn tí wọ́n kó o jẹ ńkọ́, ṣé àwọn kàǹda inú ìrẹsì náà nìyẹn?
Ohun taa n ri to wọpọ ni tawọn to n ṣẹgbẹ ti wọn si n pe ara wọn ni ẹgbẹ alafọwọsowọpọ, ṣugbọn ti wọn ki i ṣe ẹgbẹ alajẹṣẹku.	Ohun táa ń rí tó wọ́pọ̀ ni tàwọn tó ń ṣẹgbẹ́ tí wọ́n sì ń pe ara wọn ní ẹgbẹ́ aláfọwọ́sowọ́pọ̀, ṣùgbọ́n tí wọn kì í ṣe ẹgbẹ́ alájẹṣẹ́kù.
Keeyan too da ẹgbẹ alajẹṣẹku silẹ, a a lọọ forukọ silẹ lọdọ ijọba, a a si maa ṣe iṣuna owo lọdọọdun, wọn si gbọdọ jẹ ọmọ ẹgbẹ LASCOFED, dandan ni o wọn po kaakiri, Ẹpẹ, Badagry, Ikorodu, koda laduugbo taa wa yii, Ẹgbẹ alajẹṣẹku tijọba ko da mọ ni wọn n pe ara wọn, jibiti ni o.	Kéèyàn tóó dá ẹgbẹ́ alájẹṣẹ́kù sílẹ̀, á á lọọ forúkọ sílẹ̀ lọ́dọ̀ ìjọba, á á sì máa ṣe ìṣúná owó lọ́dọọdún, wọ́n sì gbọ́dọ̀ jẹ́ ọmọ ẹgbẹ́ LASCOFED, dandan ni o wọ́n pò káàkiri, Ẹ̀pẹ́, Badagry, Ìkòròdú, kódà ládùúgbò táà wà yìí, Ẹgbẹ́ alájẹṣẹ́kù tíjọba kò dá mọ̀ ni wọ́n ń pe ara wọn, jìbìtì ni ó.
Ẹni ba ti ko sọwọ iru awọn eeyan bẹẹ, ti ko rowo gba mọ, yoo maa pariwo kiri pe ẹgbẹ wa lo koba oun, ṣe e ri i pe eniyen ko mọ iyatọ laarin ojulowo ati alayederu.	Ẹ̀ní bá ti kó sọ́wọ́ irú àwọn èèyàn bẹ́ẹ̀, tí kò rówó gbà mọ́, yóò máa pariwo kiri pé ẹgbẹ́ wa ló kóbá òun, ṣé e rí i pé ènìyèn kò mọ ìyàtọ̀ láàrín ojúlówó àti aláyédèrú.
Bawo le ṣe wa n la awọn araalu lọyẹ, bawo ni wọn ṣe le da awọn alayederu yii mọ?	Báwo le ṣe wá ń la àwọn aráàlú lọ́yẹ, báwo ni wọ́n ṣe lè dá àwọn aláyédèrú yìí mọ̀?
A n ṣepolongo lori redio lọsọọsẹ, taa n ta awọn eeyan lolobo nipa iṣẹ yii, a si n sọ fun wọn pe ki wọn ma ko sọwọ gbajuẹ, awọn ti wọn n pe ara wọn lẹgbẹ alafọwọsowọpọ, ṣugbọn ti ko ri bẹẹ, awa n sọ fun wọn pe ki wọn ma ko owo lọọ ba wọn o.	A ń ṣèpolongo lórí rédíò lọ́sọ̀ọ̀sẹ̀, táa ń ta àwọn èèyàn lólobó nípa iṣẹ́ yìí, a sì ń sọ fún wọn pé kí wọ́n má kó sọ́wọ́ gbájúẹ̀, àwọn tí wọ́n ń pe ara wọn lẹ́gbẹ́ aláfọwọ́sowọ́pọ̀, ṣùgbọ́n tí kò rí bẹ́ẹ̀, àwa ń sọ fún wọn pé kí wọ́n má kó owó lọọ bá wọn o.
Ẹ jẹ ka beere lọwọ wọn, ṣe wọn ni akọsilẹ pẹlu ijọba, ṣe wọn jẹ ọmọ ẹgbẹ LASCOFED?	Ẹ jẹ́ ká bèèrè lọ́wọ wọn, ṣé wọ́n ní àkọsílẹ̀ pẹ̀lú ìjọba, ṣé wọ́n jẹ́ ọmọ ẹgbẹ́ LASCOFED?
Gẹgẹ bii aarẹ ẹgbẹ kaakiri Naijiria, ṣe bo ṣe n ṣẹlẹ lawọn ipinlẹ mi-in ti ẹ n dari niyẹn?	Gẹ́gẹ́ bíi ààrẹ ẹgbẹ́ káàkiri Nàìjíríà, ṣé bó ṣe ń ṣẹlẹ̀ láwọn ìpínlẹ̀ mí-ìn t́í ẹ ń darí nìyẹn?
Kii ṣe bo ṣe yẹ ko ri niyẹn, ṣugbọn bo ṣe ri niyẹn kaakiri orilẹ-ede yii naa, ṣe ẹyin naa mọ pe iwa ibajẹ naa pọ niluu wa yii, awọn nnkan yii ko le ṣẹlẹ nilẹ okeere.	Kìí ṣe bó ṣe yẹ kó rí nìyẹn, ṣùgbọ́n bó ṣe rí nìyẹn káàkiri orílẹ̀-èdè yìí náà, ṣé ẹ̀yin náà mọ̀ pé ìwà ìbàjẹ́ náà pọ̀ nílùú wa yìí, àwọn nǹkan yìí kò le ṣẹlẹ̀ nílẹ̀ òkèèrè.
Wọn ti to ilu wọn bẹẹ, ṣugbọn lọdọ wa nibi, ko ri bẹẹ, kia awọn eeyan ti kora jọ, wọn ti bẹrẹ si i gba owo lọwọ awọn eeyan.	Wọ́n ti to ìlú wọn bẹ́ẹ̀, ṣùgbọ́n lọ́dọ̀ wa níbí, kò rí bẹ́ẹ̀, kíá àwọn èèyàn ti kóra jọ, wọ́n ti bẹ̀rẹ̀ sí í gba owó lọ́wọ́ àwọn èèyàn.
Ṣugbọn ohun ti kii jẹ kawọn eeyan tete fura ni pe awọn ẹgbẹ yẹn maa n bẹrẹ daadaa, ṣugbọn nigba to ba ya, wọn a gbe owo awọn olowo sa lọ.	Ṣùgbọ́n ohun tí kìí jẹ́ káwọ̀n èèyàn tètè fura ni pé àwọn ẹgbẹ́ yẹn máa ń bẹ̀rẹ̀ dáadàa, ṣùgbọ́n nígbà tó bá yá, wọ́n á gbé owó àwọn olówó sá lọ.
Ni Abuja paapaa ati ni ki wọn yọ orukọ ẹgbẹ alajẹṣẹku kuro lara orukọ wọn, tori wọn n ba orukọ wa jẹ.	Ní Àbújá pàápàá àti ní kí wọ́n yọ orúkọ ẹgbẹ́ alájẹṣẹ́kù kúrò lára orúkọ wọn, torí wọ́n ń ba orúkọ wa jẹ́.
Wọn a kan kora wọn jọ, wọn a maa gbowo lọwọ awọn eeyan, bẹẹ lawọn mi-in ninu wọn a tun maa fi awọn ọṣiṣẹ ijọba gbowo lọwọ ijọba, wọn n ṣe agbodegba fun wọn.	Wọ́n á kàn kóra wọn jọ, wọ́n á máa gbowó lọ́wọ́ àwọn èèyàn, bẹ́ẹ̀ làwọn mí-ìn nínú wọn á tún máa fi àwọn ọ̀ṣìṣẹ́ ìjọba gbowó lọ́wọ́ ìjọba, wọ́n ń ṣe agbódegbà fún wọn.
Awọn ti wọn n pe ara wọn ni gbọmu-le-lantan n kọ?	Àwọn tí wọ́n ń pe ara wọn ní gbọ́mú-lé-láńtàn ń kọ́?
Awọn yẹn kii ṣẹgbẹ wa, koda LAPO ki ṣe ẹgbẹ alajẹṣẹku, ṣugbọn wọn maa n sọ ọ bii ẹgbẹ wa ni, igba kan naa la ni MMM, awọn nnkan yẹn ko ni i ṣe pẹlu wa.	Àwọn yẹn kìí ṣẹgbẹ́ wa, kódà LAPO kì ṣe ẹgbẹ́ alájẹṣẹ́kù, ṣùgbọ́n wọ́n máa ń sọ ọ́ bíi ẹgbẹ́ wa ni, ìgbà kan náà la ní MMM, àwọn nǹkan yẹn kò ní í ṣe pẹ̀lú wa.
Fun apẹẹrẹ iru awa taa wa nibi, a mọ bi a ṣe n gba owo wa pada lọwọ ẹni to ba ya a, ni mo ṣe sọ pe ohun kan gbọdọ pa yin pọ ki ẹ too da ẹgbẹ alajẹṣẹku silẹ.	Fún àpẹẹrẹ irú àwa táa wà níbì, a mọ̀ bí a ṣe ń gba owó wa padà lọ́wọ́ ẹni tó bá yá a, ni mo ṣe sọ pé ohun kan gbọ́dọ̀ pa yín pọ̀ kí ẹ tóó dá ẹgbẹ́ alájẹṣẹ́kù sílẹ̀.
Awọn to yawo tiṣẹlẹ ojiji ba ṣẹlẹ si nkọ?	Àwọn tó yáwó tíṣẹ̀lẹ̀ òjijì bá ṣẹlẹ̀ sí ńkọ́?
Beeyan ba yawo to si ku lojiji tabi teeyan padanu iṣẹ ẹ lojoji, a le ni iṣoro nibẹ yẹn.	Béèyàn bá yáwó tó sì kú lójijì tàbí téèyàn pàdánù iṣẹ́ ẹ̀ lójojì, a lè ní ìṣòro níbẹ̀ yẹn.
Eyi lo fa a to fi jẹ pe ẹni ba maa yawo gbọdọ ni oniduuro meji, to le duro fun ẹni to ba fẹẹ yawo.	Èyí ló fà á tó fi jẹ́ pé ẹní bá máa yáwó gbọ́dọ̀ ní onídùúró méjì, tó le dúró fún ẹni tó bá fẹ́ẹ yáwó.
Ṣugbọn lọdọ tiwa nibi a ni eto adiyelofo fun awọn to ba niru iṣẹlẹ bẹẹ.	Ṣùgbọ́n lọ́dọ̀ tiwa níbí a ní ètò adíyelófò fún àwọn tó bá nírú ìṣẹ̀lẹ̀ bẹ́ẹ̀.
Eelo leeyan le fi bẹrẹ ẹgbẹ alajẹṣẹku?	Èèló lèèyàn le fi bẹ̀rẹ̀ ẹgbẹ́ alájẹṣẹ́kù?
Ko siye teeyan ko le fi bẹrẹ, ṣugbọn a gbọdọ pe bii ogun, laarin ara wa naa la ti maa mu adari.	Kò síye téèyàn kò le fi bẹ̀rẹ̀, ṣùgbọ́n a gbọ́dọ̀ pé bíi ogún, láàrin ara wa náà la ti máa mú adarí.
Ohun akoko si ni pe ka kọkọ fẹnu ko pe ẹgbẹ alajẹṣẹku la fẹ maa ṣe, ohun kan si gbọdọ pa gbogbo wa pọ.	Ohun àkókó sì ni pé ká kọ́kọ́ fẹnu kò pé ẹgbẹ́ alájẹṣẹ́ku la fẹ́ máa ṣe, ohun kan sì gbọ́dọ̀ pa gbogbo wa pọ̀.
Bi ohun kan ko ba pa yin pọ, ẹ o le ṣe e o.	Bí ohun kan kò bá pa yín pọ̀, ẹ ò le ṣe é o.
Tẹẹ ba ti bẹrẹ, ẹ maa sọ fun wa, a si maa fi awọn aṣoju to wa nitosi yin ranṣẹ, awọn aṣoju yẹn lo maa mu yin lọ sọdọ ijọba, ẹ o si maa ṣepade deede, awọn oṣiṣẹ ijọba naa maa bẹ yin wo deede.	Tẹ́ẹ bá ti bẹ̀rẹ̀, ẹ máa sọ fún wa, a sì máa fi àwọn aṣojú tó wà nítòsí yín ránṣẹ́, àwọn aṣojú yẹn ló máa mú yín lọ sọ́dọ̀ ìjọba, ẹ ó sì máa ṣèpàdé déédé, àwọn òṣìṣẹ́ ìjọba náà máa bẹ̀ yín wò déédé.
Kin ni imọran yin fawọn ọmọ ẹgbẹ alajẹṣẹku?	Kín ni ìmọ̀ràn yín fáwọn ọmọ ẹgbẹ́ alájẹṣẹ́kù?
Ibikibi taa ba wa, ka ri i pe orukọ ẹgbẹ ko bajẹ, ka bowo fofin, iyẹn fawọn adari, fun awọn ọmọ ẹgbẹ, ẹ jẹ ka mojuto bi wọn ṣe n ṣe owo wa, ka maa beere ọrọ, ka si mọ ẹni to n dari wa.	Ibikíbi táa bá wà, ká rí i pé orúkọ ẹgbẹ́ kò bàjẹ́, ká bòwò fófin, ìyẹn fáwọn adarí, fún àwọn ọmọ ẹgbẹ́, ẹ jẹ́ ká mójútó bí wọ́n ṣe ń ṣe owó wa, ká máa bèèrè ọ̀rọ̀, ká sì mọ ẹni tó ń darí wa.
Mo si tun fẹẹ rọ awọn ti kii ṣe ọmọ ẹgbẹ, ẹgbẹ ti n ronu ilọsiwaju rere fawọn eeyan lẹgbẹ yii, ẹ fẹẹ ran ọmọ nileewe, ẹ fẹẹ kọle ati bẹẹ bẹẹ lọ, a wa nibẹ fun yin.	Mo sì tún fẹ́ẹ́ rọ àwọn tí kìí ṣe ọmọ ẹgbẹ́, ẹgbẹ́ tí ń ronú ìlọsíwájú rere fáwọn èèyàn lẹ́gbẹ̀ yìí, ẹ fẹ́ẹ́ rán ọmọ níléèwé, ẹ fẹ́ẹ́ kọ́lé àti bẹ́ẹ̀ bẹ́ẹ̀ lọ, a wà níbẹ̀ fún yín.
Ọpọ wa naa lo jẹ ẹgbẹ yii la fẹyinti, nitori ijọba ko le ṣe gbogbo ohun taa n fẹ fun wa.	Ọp̀ọ̀ wa náà ló jẹ́ ẹgbẹ́ yìí la fẹ̀yìntì, nítorí ìjọba kò le ṣe gbogbo ohun táa ń fẹ́ fún wa.
Idris Ọlanrewaju, ọmọ musulumi to sọ ara rẹ di Bobrisky nitori afẹ aye	Idris Ọláńrewájú, ọmọ mùsùlùmí tó sọ ara rẹ̀ di Bobrisky nítorí afẹ́ ayé
* Idi to ṣe sọ ara rẹ di obinrin ati bo ṣe di gbajumọ lagbo ariya, Ṣe ẹ ti gbọ nipa ẹda-ọtọ Bobrisky, ọmọkunrin to sọ ara rẹ di obinrin ọsangangan tawọn eeyan n pe ni sako-sako, orukọ rẹ gangan ni Okunẹyẹ Idris Ọlanrewaju.	* Ìdí tó ṣe sọ ara rẹ̀ di obìnrin àti bó ṣe di gbajúmọ̀ lágbo àríyá, Ṣé ẹ ti gbọ́ nípa ẹ̀dá-ọ̀tọ̀ Bobrisky, ọmọkùnrin tó sọ ara rẹ̀ di obìnrin ọ̀sángangan táwọn èèyàn ń pè ní sàkò-sákò, orúkọ rẹ̀ gangan ni Òkúnẹ́yẹ Idris Ọlánrewájú.
Lọdun 1992 ni wọn bii niluu Ebute mẹta nipinlẹ Eko.	Lọ́dún 1992 ni wọ́n bíi nílùú Èbúté mẹ́ta nípínlẹ̀ Èkó.
O lọ si ileewe tawọn eeyan nla nla n lọ, orukọ ileewe ọhun ni Kings College nipinlẹ Eko, O tẹ siwaju lọ si yunifasiti Eko, iyẹn UNILAG nibi to ti kẹkọọ nipa imọ iṣiro.	Ó lọ sí iléèwé táwọn èèyàn ńlá ńlá ń lọ, orúkọ iléèwé ọ̀hun ni King’s College nípínlẹ̀ Èkó, Ó tẹ̀ síwájú lọ sí yunifásítì Èkó, ìyẹn UNILAG níbi tó ti kẹ́kọ̀ọ́ nípa ìmọ̀ ìṣirò.
Ẹsin	Ẹ̀sìn
A bi Bobrisky sinu idile ojulowo ẹsin Islam tawọn obi rẹ kii fi irun wakati marun-un ṣere rara, ṣugbọn ṣeni ọmọkunrin ẹda ọtọ yii fi ẹsin awọn obi rẹ kọ sibi kan, to si gbe ẹsin Kristẹni wọ bi ẹwu, alaye to ṣe ni pe wahala pọ ninu ẹsin musulumi ṣugbọn sibẹ ko si ẹni to le fidii ẹ mulẹ pe ojulowo ẹlẹsin Kristeni gidi ni, tori pe ko darukọ ṣọọṣi to n lọ fawọn akọroyin.	A bí Bobrisky sínú ìdílé ojúlówó ẹ̀sìn Islam táwọn òbi rẹ̀ kìí fi ìrun wákàtí márùn-ún ṣeré rárá, ṣùgbọ́n ṣeni ọmọkùnrin ẹ̀dá ọ̀tọ̀ yìí fi ẹ̀sìn àwọn òbí rẹ̀ kọ́ síbì kan, tó sì gbé ẹ̀sìn Krìstẹ́nì wọ̀ bí ẹ̀wù, àlàyé tó ṣe ni pé wàhálà pọ̀ nínú ẹ̀sìn mùsùlùmí ṣùgbọ́n síbẹ̀ kò sí ẹni tó le fìdíí ẹ̀ múlẹ̀ pé ojúlówó ẹlẹ́sìn Krìsténì gidi ni, torí pé kò dárúkọ ṣọ́ọ̀ṣì tó ń lọ fáwọn akọròyìn.
Bawo lo ṣe di gbajumọ?	Báwo lo ṣe di gbajúmọ̀?
Ohun kan ti ko ṣokunkun ni pe lọdun 2016 ni Bobrisky ti fi fọto rẹ lu ẹrọ ayelujara pa, ṣe lo bẹrẹ si i gbe fọto oriṣiiriṣii atawọn atẹranṣẹ sori ikanni ibanidọrẹẹ awoko twitter, o sọ nipa ọmọkunrin kan to pe lọkọ afẹsọna rẹ.	Ohun kan tí kò ṣókùnkùn ni pé lọ́dún 2016 ni Bobrisky ti fi fọ́tò rẹ̀ lu ẹ̀rọ ayélujára pa, ṣe ló bẹ̀rẹ̀ sí í gbé fọ́tò oríṣìíríṣìí àtàwọn àtẹ̀ránṣẹ́ sórí ìkànnì ìbánidọ́rẹ̀ẹ́ àwòko twitter, ó sọ nípa ọmọkùnrin kan tó pè lọ́kọ àfẹ́sọ́nà rẹ̀.
Nnkan tọmọkunrin yii na safẹfẹ nigba naa di ariyanjiyan lori ayelujara, tọpọ ero si n sọrọ nipa ẹ, koda ida ọgọrin lo fesi sọrọ rẹ, ti wọn takoo, ida mẹwaa lu u lọgọ ẹnu pe; o ku igbiyanju nigba ti ida mẹwaa yooku n wo o gẹgẹ bi ẹni to lọdẹ ori, wọn lọmọkunrin naa ko gbadun rara toripe orilẹ-ede yii ko faaye gba ibaṣepọ laarin akọ si akọ, tabi abo si abo, toripe gẹgẹ bi alakalẹ ofin Naijiria, ẹnikẹni to ba daṣaa ibaṣepọ akọ si akọ yoo fi ẹwọn ọdun mẹrinla jura.	Nǹkan tọ́mọkùnrin yìí nà sáfẹ́fẹ́ nígbà náà di àríyànjiyàn lórí ayélujára, tọ́pọ̀ èrò sì ń sọ̀rọ̀ nípa ẹ̀, kódà ìdá ọgọ́rin ló fèsì sọ́rọ̀ rẹ̀, tí wọ́n takòó, ìdá mẹ́wàá lù ú lọ́gọ ẹnu pé; ó kú ìgbìyànjú nígbà tí ìdá mẹ́wàá yòókù ń wò ó gẹ́gẹ́ bí ẹni tó lọ́dẹ orí, wọ́n lọ́mọkùnrin náà kò gbádùn rárá torípé orílẹ̀-èdè yìí kò fààyè gba ìbáṣepọ̀ láàrín akọ sí akọ, tàbí abo sí abo, torípé gẹ́gẹ́ bí àlàkalẹ̀ òfin Nàìjíríà, ẹnikẹ́ni tó bá dáṣàà ìbáṣepọ̀ akọ sí akọ yóò fi ẹ̀wọ̀n ọdún mẹ́rìnlá jura.
Awọn gbajumọ ti wọn n mura bi abo	Àwọn gbajúmọ̀ tí wọ́n ń múra bí abo
Akọsilẹ awọn gbajumọ ti wọn n mura bi abo ti bẹrẹ lati ori Charles Oputa tawọn eeyan mọ si Charlie Boy, ati Denrele, ṣugbọn diẹ bintin ni itu tawọn pa lẹgbẹẹ Bobrisky, ṣeni abokunrin yii tun gbe tiẹ lọ si ipele giga, o si lanfaani ẹrọ ayelujara lati polowo ara ẹ.	Àkọsílẹ̀ àwọn gbajúmọ̀ tí wọ́n ń múra bí abo ti bẹ̀rẹ̀ láti orí Charles Oputa táwọn èèyàn mọ̀ sí Charlie Boy, àti Déńrelé, ṣùgbọ́n díẹ̀ bíńtín ni itú táwọn pa lẹ́gbẹ̀ẹ́ Bobrisky, ṣeni abokùnrin yìí tún gbé tiẹ̀ lọ sí ìpele gíga, ó sì láǹfààní ẹ̀rọ ayélujára láti polówó ara ẹ̀.
Oriṣiiriṣii orukọ ti ko yẹ ọmọluabi ni wọn ti pe e lori ẹrọ ayelujara, bawọn kan ṣe n pe e ni alaaganna, lawọn kan n pe e ni ọlọdẹ ori, oun paapaa ko yee tanna wa ọrọ latari oriṣiiriṣii fọto ati akọle to maa n kọ sori ikanni ibanidọrẹẹ instagram ẹ.	Oríṣìíríṣìí orúkọ tí kò yẹ ọmọlúàbí ni wọ́n ti pè é lórí ẹ̀rọ ayélujára, báwọn kan ṣe ń pè é ní aláágànná, làwọn kan ń pè é ní ọlọ́dẹ orí, òun pàápàá kò yéé tanná wá ọ̀rọ̀ látàrí oríṣìíríṣìí fọ́tò àti àkọlé tó máa ń kọ́ sórí ìkànnì ìbánidọ́rẹ̀ẹ́ instagram ẹ̀.
Laipẹ yii lo gbe aworan ara ẹ sori ayelujara pẹlu akọle pe oun rẹwa ju ida aadọrin obinrin ilẹ yii lọ, eyi tun mu ki awọn eeyan paapaa julọ awọn obinrin maa bu u, wọn na ika abuku si igbesi aye ẹtan to yan laayo, wọn ni ko pe lọmọkunrin lo ṣe fi ẹsin rẹ pamọ to fi n ṣe bi obinrin.	Láìpẹ́ yìí ló gbé àwòrán ara ẹ̀ sórí ayélujára pẹ̀lú àkọlé pé òun rẹwà ju ìdá àádọ́rin obìnrin ilẹ̀ yìí lọ, èyí tún mú kí àwọn èèyàn pàápàá jùlọ àwọn obìnrin máa bú u, wọ́n na ìka àbùkù sí ìgbésí ayé ẹ̀tàn tó yàn láàyò, wọ́n ní kò pé lọ́mọkùnrin ló ṣe fi ẹ̀sìn rẹ̀ pamọ́ tó fi ń ṣe bí obìnrin.
Iru okoowo ti Bobrisky n ṣe	Irú okòòwò tí Bobrisky ń ṣe
Ko si akọsilẹ okoowo kan pato tabokunrin yii n ṣe ju ohun to sọ pe oniṣowo pataki loun, o loun maa nm po eroja ikunra pọ fawọn ọmọbinrin ti wọn ba fẹẹ di oyinbo alawọ funfun, ọpọ igba lo maa n fọnu lori ayelujara pe oun ni buruku owo lọwọ, bẹẹ lo n ṣe kokaarim ayẹyẹ fawọn eeyan pataki lawujọ.	Kò sí àkọsílẹ̀ okòòwò kan pàtó tábokùnrin yìí ń ṣe ju ohun tó sọ pé oníṣòwò pàtàkì lòun, ó lóun máa nm po èròjà ìkunra pọ̀ fáwọn ọmọbìnrin tí wọ́n bá fẹ́ẹ́ di òyìnbó aláwọ̀ funfun, ọ̀pọ̀ ìgbà ló máa ń fọ́nu lórí ayélujára pé òuń ní burúkú owó lọ́wọ́, bẹ́ẹ̀ ló ń ṣe kòkáárim ayẹyẹ fáwọn èèyàn pàtàkì láwùjọ.
O maa n ṣe afihan fọnran ti ko ba awujọ mu lori ayelujara bẹẹ lo sọ pe owo gidi loun maa n ri lori awọn fọnran naa.	Ó máa ń ṣe àfihàn fọ́ńrán tí kò bá àwùjọ mu lórí ayélujára bẹ́ẹ̀ ló sọ pé owó gidi lòuń máa ń rí lórí àwọn fọ́ńrán náà.
Bawo lo ṣe bẹrẹ?	Báwo ló ṣe bẹ̀rẹ̀?
Ko too di gbajumọ, o bẹrẹ pẹlu karakata aṣọ fawọn ọmọ kilaasi rẹ nileewe, biri lo ṣi ṣọọbu kekere kan siluu Ikẹja lEkoo, o pe ile itaja aṣọ naa ni Bob eyi to jẹ agekuru inagijẹ ti wọn maa n pe e nigba ewe.	Kó tóó di gbajúmọ̀, ó bẹ̀rẹ̀ pẹ̀lú káràkátà aṣọ fáwọn ọmọ kíláàsì rẹ̀ níléèwé, bírí ló ṣí ṣọ́ọ̀bù kékeré kan sílùú Ìkẹjà l’Ékòó, ó pe ilé ìtajà aṣọ náa ̀ní ‘Bob’ èyí tó jẹ́ àgékúrú iǹagijẹ tí wọ́n máa ń pè é nígbà èwe.
Bọbọ lẹyin to ṣakiyesi pe awọn eeyan ti n mọ nipa oun daadaa lo ba ṣe afibọ Risky sorukọ rẹ to fi di Bobrisky lẹyin ti orukọ naa di ilu mọ-ọn-ka lo tun ṣi ṣọọbu mi in to ti n ta awọn nnkan ipaju-para obinrin.	‘Bọ̀bọ́’ lẹ́yìn tó ṣàkíyèsí pé àwọn èèyàn ti ń mọ̀ nípa òun dáadáa ló bá ṣe àfibọ̀ ‘Risky’ sórúkọ rẹ̀ tó fi di ‘Bobrisky’ lẹ́yìn tí orúkọ náà di ìlú mọ̀-ọ́n-ká ló tún ṣí ṣọ́ọ̀bù mí ìn tó ti ń ta àwọn nǹkan ìpajú-para obìnrin.
Ẹda ọtọ naa ṣalaye siwaju si i pe, oun n ta ipara to pe orukọ ẹ ni Bob Whitening Cream jakejako awọn orilẹ-ede bii United Kingdom ati Germany.	Ẹ̀dá ọ̀tọ̀ náà ṣàlàyé síwájú sí i pé, òun ń ta ìpara tó pe orúkọ ẹ̀ ní ‘Bob Whitening Cream’ jákèjákò àwọn orílẹ̀-èdè bíi United Kingdom àti Germany.
O fidii ẹ mulẹ pe owo ti iye rẹ to irinwo dọla lo maa n wọle foun lati oke okun lojoojumọ, sibẹ ko si ẹni to le fidi nnkan to sọ naa mulẹ tori pe ko si akọsilẹ orukọ kiriimu ẹ yii lori itaja ayelujara.	Ó fìdíi ẹ̀ múlẹ̀ pé owó tí iye rẹ̀ tó irínwó dọ́là ló máa ń wọlé fóun láti òkè òkun lójoojúmọ́, síbẹ̀ kò sí ẹni tó le fìdí nǹkan tó sọ náà múlẹ̀ tórí pé kò sí àkọsílẹ̀ orúkọ kíríìmù ẹ̀ yìí lórí ìtajà ayélujára.
Ọrọ ẹnu rẹ nikan ni a le ka eyi to sọ kun, bakan naa ni ko sẹni to le fidi ẹgbẹẹgbẹrun owo dọla to lo wa ninu apo ikowosi oun ni banki eyi ni ko jẹ ki awọn lamẹyitọ le ṣe odiwọn rẹ ṣugbọn ọrẹminu rẹ ni gbajugbaja onifiimu lede gẹẹsi Tonto Dikeh, mọyami lawọn mejeeji maa n ṣe paapaa julọ lori atẹ ayelujara.	Ọ̀rọ̀ ẹnu rẹ̀ nìkan ni a lè ka èyí tó sọ kún, bákan náà ni kò sẹ́ni tó le fìdí ẹgbẹ̀ẹ́gbẹ̀rún owó dọ́là tó ló wà nínú àpò ìkówósí òun ní báǹkì èyí ni kò jẹ́ kí àwọn lamẹ̀yítọ́ le ṣe òdiwọ̀n rẹ̀ ṣùgbọ́n ọ̀rẹ́minú rẹ̀ ni gbajúgbajà onífíìmù lédè gẹ̀ẹ́sì Tonto Dikeh, mọ́yàmí làwọn mej́èèjì máa ń ṣe pàápàá jùlọ lórí àtẹ ayélujára.
Ohun to wu mi laye ju ni ki n bi ibeji  Bimbọ Akisanya	Ohun tó wù mí láyé jù ni kí n bí ìbejì – Bím̀bọ́ Akísànyà
Gbajumọ oṣere tiata Yoruba nni, Bimbọ Akisanya tawọn eeyan tun mọ si Ọmọ Ọlọja ti sọ pe ohun to wu oun ju laye ni ki oun finu ṣoyun, koun fi oyun ọhun bi ibeji lanti-lanti.	Gbajúmọ̀ òṣèré tíátà Yorúbá nnì, Bím̀bọ́ Akísànyà táwọn èèyàn tún mọ̀ sí Ọmọ Ọlọ́jà ti sọ pé ohun tó wu òun jù láyé ni kí òun finú ṣoyún, kóun fi oyún ọ̀hún bí ìbejì làǹtì-lanti.
Bimbo ni Ohun ti mo n tọrọ lọwọ Ọlọrun ni gbogbo igba ni pe ko fi ibeji ta mi lọrẹ, mo si nigbagbọ pe Ọlọrun yoo ṣe ohun ti mo fe fun mi.	Bím̀bó ní ‘Òhun tí mo ń tọrọ lọ́wọ́ Ọlọ́run ní gbogbo ìgbà ni pé kó fi ìbejì ta mí lọ́rẹ, mo sì nígbàgbọ́ pé Ọlọ́run yóò ṣe ohun tí mo fé fún mi.
Oṣere yii ni ohun to daju ṣaka ni pe oun yoo lọkọ mi-in, ibeji lo wu oun lati bi fun ọkọ oun yii.	’Òṣèré yìí ní ohun tó dájú ṣáká ni pé òun yóò lọ́kọ mí-ìn, ìbejì ló wu òun láti bí fún ọkọ òun yìí.
Fawọn ti ko ba mọ, ọkunrin oloṣelu kan ni Bimbọ kọkọ fẹ, ti Ọlọrun jogun ọmọ kan fun wọn, Eyilayọmi ni wọn sọ orukọ ọmọ naa, Ṣugbọn, igbeyawo wọn yii pada daru.	Fáwọn tí kò bá mọ̀, ọkùnrin olóṣèlú kan ni Bím̀bọ́ kọ́kọ́ fẹ́, tí Ọlọ́run jogún ọmọ kan fún wọn, Èyílayọ̀mi ni wọ́n sọ orúkọ ọmọ náà, Ṣùgbọ́n, ìgbeyàwó wọn yìí padà dàrú.
Ẹsun ti Bimbọ fi kan Baba ọmọ ẹ yii ni pe o maa n lu oun, Nitori wahala yii ni Bimbọ ṣe jade nile toun ati ọkọ ẹ jọ n gbe ju gbogbo ẹ lọ, Bimbọ ti ni oun yoo fẹ ọkọ mi-in, ibeji loun yoo bi.	Ẹ̀sùn tí Bím̀bọ́ fi kan Bàbá ọmọ ẹ̀ yìí ni pé ó máa ń lu òun, Nítorí wàhálà yìí ni Bím̀bọ́ ṣe jáde nílé tóun àti ọkọ ẹ̀ jọ ń gbé ju gbogbo ẹ̀ lọ, Bím̀bọ́ ti ní òun yóò fẹ́ ọkọ mí-ìn, ìbejì lòun yóò bí.
Agbeyẹwo gbọdọ wa fun ofin to de ẹnubode ilẹ wa	‘Àgbéyẹ̀wò gbọ́dọ̀ wà fún òfin tó de ẹnubodè ilẹ̀ wa’
Agbeyẹwo gbọdọ wa fun ofin to ti gbogbo bọda ilẹ wa pa, Olu Ilaro, Ọba Kẹhinde Olugbenle, Aṣade Agunloye IV, lo mu imọran yii wa fun awọn ikọ ti Aarẹ Muhammadu Buhari ran wa silẹ Yoruba ninu eyi ti awọn minisita ilẹ to jẹ ọmọ Oodua naa wa ninu wọn.	Àgbéyẹ̀wò gbọ́dọ̀ wà fún òfin tó tí gbogbo bọ́dà ilẹ̀ wa pa, Olú Ìlarò, Ọba Kẹ́hìndé Olúgbénlé, Aṣadé Agùnlóyè IV, ló mú ìmọ̀ràn yìí wá fún àwọn ikọ̀ tí Ààrẹ Muhammadu Bùhárí rán wá sílẹ̀ Yorùbá nínú èyí tí àwọn mínísítà ilẹ́ tó jẹ́ ọmọ Oòduà náà wà nínú wọn.
Ipade ọhun to waye nileejọba Eko to wa ni Alausa Ikẹja, nijọba Buhari pe lati wa ojuutu si rogbodiyan to n ṣẹlẹ kaakiri orilẹ-ede yii.	Ìpàdé ọhun tó wáyé níléèjọba Èkó tó wà ní Aláùsá Ìkẹjà, nìjọba Bùhárí pè láti wá ojúùtú sí rògbòdìyàn tó ń ṣẹlẹ̀ káàkiri orílẹ̀-èdè yìí.
Awọn aṣoju ọba alaye ilẹ Yoruba, awọn gomina ilẹ Yoruba, ati awọn minisita ti wọn jẹ ọmọ ilẹ Yoruba ni wọn pẹjọ sibi ipade ọhun.	Àwọn aṣojú ọba alayé ilẹ̀ Yorùbá, àwọn gómìnà ilẹ̀ Yorùbá, àti àwọn mínísítà tí wọ́n jẹ́ ọmọ ilẹ̀ Yorùbá ni wọ́n pẹ́jọ síbi ìpàdé ọ̀hún.
Lẹyin ipade naa to waye lọjọ Sannde oni ni gbogbo wọn panupọ fọwọ si ohun ti Olu Ilaro sọ nibi ipade naa pe; agbeyẹwo gbọdọ wa fun gbogbo awọn ofin to de ẹnubọde ilẹ wa, nitori ọpọ awọn eeyan to wa lẹnu ibode ni ofin ọhun ti pa ọrọ aje wọn lara.	Lẹ́yìn ìpàdé náà tó wáyé lọ́jọ́ Sánńdè òní ni gbogbo wọn panupọ̀ fọwọ́ sí ohun tí Olú Ìlarò sọ níbi ìpàdé náà pé; àgbéyẹ̀wò gbọ́dọ̀ wà fún gbogbo àwọn òfin tó de ẹnubọdè ilẹ̀ wa, nítorí ọ̀pọ̀ àwọn èèyàn tó wà lẹ́nu ìbodè ni òfin ọ̀hún ti pa ọrọ̀ ajé wọn lára.
Bakan naa nipade ọhun tun sọ ọ di mimọ pe bijọba ṣe gbe bọda naa ti pa ti mu ki gbogbo nnkan gbowo lori lagbegbe naa, bẹẹ lo si ti mu ki ọrọ-aje nira lati ṣe fun gbogbo awọn eeyan to wa ni adugbo bọda naa.	Bákan náà nìpàdé ọ̀hún tún sọ ọ́ di mímọ̀ pé bíjọba ṣe gbé bọ̀dà náà tí pa ti mú kí gbogbo nǹkan gbówó lórí lágbègbè náà, bẹ́ẹ̀ ló sì ti mú kí ọrọ̀-ajé nira láti ṣe fún gbogbo àwọn èèyàn tó wà ní àdúgbò bọ́dà náà.
Ninu ọrọ tiẹ, Ọọni Ileefẹ, Babatunde Ogunwusi, Ọjaja II, sọ pe ko yẹ ko jẹ asiko oṣelu nikan nijọba yoo maa ṣepade pẹlu awọn ọba alaye, o ni o yẹ ko wa ninu eto ijọba lati maa ba ijọba ṣepade loorekoore nitori ohun to tọ lati ṣe niyẹn.	Nínú ọ̀rọ̀ tiẹ̀, Ọọ̀ni Iléefẹ̀, Babátúndé Ògúnwùsì, Ọ̀jaja II, sọ pé kò yẹ kó jẹ́ àsìkò òṣèlú nìkan nìjọba yóò máa ṣèpàdé pẹ̀lú àwọn ọba aláyé, ó ní ó yẹ kó wà nínú ètò ìjọba láti máa bá ìjọba ṣèpàdé lóòrèkóòrè nítorí ohun tó tọ́ ĺati ṣe nìyẹn.
Alaafin Ọyọ, Ọba Lamidi Adeyẹmi ninu ọrọ tiẹ rọ awọn oloṣelu ki wọn ba ara wọn sọrọ, nitori ọpọ wọn lo n lo awọn ọdọ taa n pe ni janduku gẹgẹ bii tọọgi lasiko oṣelu.	Aláàfin Ọ̀yọ́, Ọba Làmídì Adéyẹmí nínú ọ̀rọ̀ tiẹ̀ rọ àwọn olóṣèlú kí wọ́n bá ara wọn sọ̀rọ̀, nítorí ọ̀pọ̀ wọn ló ń lo àwọn ọ̀dọ́ táa ń pè ní jàǹdùkú gẹ́gẹ́ bíi tọ́ọ̀gì lásìkò òṣèlú.
Bakan naa ni baba naa rọ ijoba apapọ pe ki wọn jẹ ki onikaluku pada si ijọba ẹlẹkun-jẹkun, eyi ti won pe ni Federalism, eyi ti yoo mu ki ẹka kọọkan maa ṣakoso ara wọn, gẹgẹ bo ti wa laye atijọ.	Bákan náà ni baba náà rọ ìjoba àpapọ̀ pé kí wọ́n jẹ́ kí oníkálukú padà sí ìjọba ẹlẹ́kùn-jẹkùn, èyí tí wón pè ní Federalism, èyí tí yóò mú kí ẹ̀ka kọ̀ọ̀kan máa ṣàkóso ara wọn, gẹ́gẹ́ bó ti wà láyé àtijọ́.
Ohun toju wa ri lasiko ijọba Trump lAmẹrika, ẹnu ko le royin tan, Ọkan ninu awọn ọmọ Naijiria ti wọn n gbeluu oyinbo lAmẹrika ni Alagba Amos Ọladẹru, wọn ti ba Aṣejere sọrọ nipa ohun toju awọn ọmọ Naija to n gbeluu oyinbo ri, paapaa lasiko ijọba ana, Aarẹ Trump.	Ohun tójú wa rí lásìkò ìjọba Trump l’Ámẹ́ríkà, ẹnu kò le ròyìn tán, Ọ̀kan nínú àwọn ọmọ Nàìjíríà tí wọ́n ń gbélùú òyìnbó l’Ámẹ́ríkà ni Alàgbà Amos Ọládẹrù, wọ́n ti bá Àṣejèrè sọ̀rọ̀ nípa ohun tójú àwọn ọmọ Nàìjá tó ń gbélùú òyìnbó rí, pàápàá lásìkò ìjọba àná, Ààrẹ Trump.
Ohun ti wọn sọ ree-Ojuoluwakotimi Oluṣina	Ohun tí wọ́n sọ rèé-Ojúolúwakòtìmí Olúṣínà
Orukọ mi	Orúkọ mi
Orukọ mi ni Amos Ọladẹru, mo n gbe niluu Detroit ni Michigan, nilẹ Amẹrika, mo si ti wa niluu yii, o ti to ọdun mẹẹẹdogun sẹyin, latigba ijọba Aarẹ Goerge Bush, titi to fi kan Aarẹ Barack Obama, titi de asiko Donald Trump.	Orúkọ mi ni Amos Ọládẹrù, mò ń gbé nìlúú Detroit ní Michigan, nílẹ̀ Amẹ́ríkà, mo sì ti wà nílùú yìí, ó ti tó ọdún mẹ́ẹ̀ẹ́dógún sẹ́yìn, látìgbà ìjọba Ààrẹ Goerge Bush, títí tó fi kan Ààrẹ Barack Obama, títí dé àsìk̀o Donald Trump.
Ṣugbọn asiko Trump jẹ asiko to le pupọ nilẹ Amẹrika.	Ṣùgbọ́n àsìkò Trump jẹ́ àsìkò tó le púpọ̀ nílẹ̀ Amẹ́ríkà.
Bi ijọba Trump ṣe ri	Bí ìjọba Trump ṣe rí
Ijọba Trump jẹ ijọba to le pupọ, to jẹ pe ko si ominira fun ọpọ awọn eeyan, paapaa awọn oniroyin, o loju awọn ibeere ti wọn le beere lọwọ Trump, o mu ile aye le koko pupọ ju.	Ìjọba Trump jẹ́ ìjọba tó le púpọ̀, tó jẹ́ pé kò sí òmìnira fún ọ̀pọ̀ àwọn èèyàn, pàápàá àwọn oníròyìn, ó lójú àwọn ìbéèrè tí wọ́n le bèèrè lọ́wọ́ Trump, ó mú ilé ayé le koko púpọ̀ jù.
Nipa ọrọ arun korona to n lọ lọwọ, ibanujẹ lo jẹ fawọn araalu nitori ko tete bojuto nnkan to yẹ ko bojuto.	Nípa ọ̀rọ̀ àrùn kòrónà tó ń lọ lọ́wọ́, ìbànújẹ́ ló jẹ́ fáwọn aráàlú nítorí kò tètè bójútó nǹkan tó yẹ kó bójútó.
Ijọba yẹn le to jẹ pe o gbẹsẹ le irinajo fawọn araalu, o mu aye le gan an ni, ṣugbọn bo ti wu Ọlọrun lo n ṣọla rẹ.	Ìjọba yẹn le tó jẹ́ pé ó gbẹ́sẹ̀ lé ìrìnàjò fáwọn aráàlú, ó mú ayé le gan an ni, ṣùgbọ́n bó ti wu Ọlọ́run ló ń ṣọlá rẹ̀.
Nnkan ti Trump ṣe fawọn ọmọ Naija	Nǹkan tí Trump ṣe fáwọn ọmọ Nàìjá
Ni akoko eto idibo, ti a fi gbe olori tuntun wọle, iyẹn Joe Biden, gbogbo araalu lo jade waa dibo fun Biden, tori pe a fẹ iyipada pupọ lAmẹrika, paapaa awọn ọmọ Naijiria, a o fẹẹ gburo Trump, tori o ṣebajẹ pupọ fun wa, ko fẹ ki ọmọ Naija kan wọ orilẹ-ede yii mọ, gbogbo awọn to yẹ ki wọn wa, atawọn to ti n wa, bii ọgbọn ọdun sẹyin lo ti gbẹsẹ le wiwọle wọn, ko fun wọn loore ọfẹ mọ, bẹẹ wọn si n kowo wọn wọle waa na ni.	Ní àkókò ètò ìdìbò, tí a fi gbé olórí tuntun wọlé, ìyẹn Joe Biden, gbogbo aráàlú ló jáde wáá dìbò fún Biden, torí pé a fẹ́ ìyípadà púpọ̀ l’Ámẹ́ríkà, pàápàá àwọn ọmọ Nàíjíríà, a ò fẹ́ẹ́ gbúrò Trump, torí ó ṣèbàjẹ́ púpọ̀ fún wa, kò fẹ́ kí ọmọ Nàìjá kan wọ orílẹ̀-èdè yìí mọ́, gbogbo àwọn tó yẹ kí wọn wá, àtàwọn tó ti ń wá, bíi ọgbọ̀n ọdún sẹ́yìn ló ti gbẹ́sẹ̀ lé wíwọlé wọn, kò fún wọn lóore ọ̀fẹ́ mọ́, bẹ́ẹ̀ wọ́n sì ń kówó wọ́n wọlé wáá ná ni.
Ṣugbọn, Trump gbẹsẹ le iwe irinna wọn, wọn ko fun wọn niwe irinna mọ, ko fun wọn niwe igbelu, wọn salọ, nitori ijọba kole kole to gbe kalẹ.	Ṣùgbọ́n, Trump gbẹ́sẹ̀ lé ìwé ìrìnnà wọn, wọn kò fún wọn níwè ìrìnnà mọ́, kò fún wọn níwè ìgbélu, wọ́n sálọ, nítorí ìjọba kólé kólé tó gbé kalẹ̀.
Ohun ti a n reti lọwọ Biden	Ohun tí a ń retí lọ́wọ́ Biden
Ijọba Trump jẹ ijọba ẹlẹyamẹya, ko fẹran awa ẹlẹya dudu, ṣe lo maa n kanra to ba ti ri eeyan dudu, inu maa n bi i ni gbogbo igba ni, tori ẹ lo ṣe fi orilẹ-ede wa we ile iyagbẹ, o yanilẹnu lati gbọ pe aarẹ n sọ iru ọrọ bẹẹ.	Ìjọba Trump jẹ́ ìjọba ẹlẹ́yàmẹ̀yà, kò fẹ́ràn àwa ẹlẹ́yà dúdú, ṣe ló máa ń kanra tó bá ti rí èèyàn dúdú, inú máa ń bí i ní gbogbo ìgbà ni, torí ẹ̀ ló ṣe fi orílẹ̀-èdè wa wé ilé ìyàgbẹ́, ó yanilẹ́nu láti gbọ́ pé ààrẹ ń sọ irú ọ̀rọ̀ bẹ́ẹ̀.
Nitori naa, ijọba Trump jẹ ijọba ẹlẹyamẹya pupọ, to koriira eeyan dudu, kii da si i, to ba ti jẹ eeyan dudu, ọrọ alawọ funfun lo maa n da si.	Nítorí náà, ìjọba Trump jẹ́ ìjọba ẹlẹ́yàmẹ̀yà púpọ̀, tó kórìíra èèyàn dúdú, kìí dá sí i, tó bá ti jẹ́ èèyàn dúdú, ọ̀rọ̀ aláwọ̀ funfun ló máa ń dá sí.
Biden si ti ṣetan ati ko gbogbo eeyan mọra, o fẹran awọn ọmọ Naijiria pupọ, a si gbagbọ pe iyipada rere maa de ba ilẹ alawọ dudu ati awa taa wa nilẹ Amẹrika, o maa ṣe daadaa fun gbogbo wa.	Biden sì ti ṣetán àti kó gbogbo èèyàn mọ́ra, ó fẹ́ràn àwọn ọmọ Nàíjíríà púpọ̀, a sì gbàgbọ́ pé ìyípadà rere máa dé bá ilẹ̀ aláwọ̀ dúdú àti àwa táa wà nílẹ̀ Amẹ́ríkà, ó máa ṣe dáadáa fún gbogbo wa.
Ọrọ iṣẹ lAmẹrika	Ọ̀rọ̀ iṣẹ́ l’Ámẹ́ríkà
O dara lati ṣiṣẹ lAmẹrika ju Naijiria lo, tori pe lAmẹrika; too ba ṣiṣẹ, wọn kii jẹ eeyan lowo, ṣugbọn niluu Naija; waa ṣiṣẹ, o o tun ni ri owo rẹ gba, ọpọ awọn eeyan lo n ṣiṣẹ ti wọn n jẹ lowo oṣu mẹrin si mẹfa, iwa ibajẹ gbaa ni, ko ri bẹẹ lAmẹrika o, too ba si ṣiṣẹ maa reti owo, afi awọn ọlẹ ti wọn so ara wọn mọ ijọba lọrun, tijọba n fun wọn lowo loṣooṣu, ṣugbọn ẹni to le pa ẹgbẹrun-un marun loṣu kan, to wa n gbojule ọgọrun marun un, bawo lo ṣe fẹẹ gbọ bukata.	Ó dára láti ṣiṣẹ́ l’Ámẹ́ríkà ju Nàíjíríà lo, torí pé l’Ámẹ́ríkà; tóo bá ṣiṣẹ́, wọn kìí jẹ èèyàn lówó, ṣùgbọ́n nílùú Nàìjá; wàá ṣiṣẹ́, o ò tún ní rí owó rẹ gbà, ọ̀pọ̀ àwọn èèyàn ló ń ṣiṣẹ́ tí wọ́n ń jẹ lówó oṣù mẹ́rin sí mẹ́fà, ìwà ìbàjẹ́ gbáà ni, kò rí bẹ́ẹ̀ l’Ámẹ́ríkà o, tóo bá sí ṣiṣẹ́ máa retí owó, àfi àwọn ọ̀lẹ tí wọ́n so ara wọn mọ́ ìjọba lọ́run, tíjọba ń fún wọn lówó lóṣooṣù, ṣùgbọ́n ẹni tó le pa ẹgbẹ̀rún-ún márùn lóṣù kan, tó wá ń gbójúlé ọgọ́rùn márùn ún, báwo ló ṣe fẹ́ẹ́ gbọ́ bùkátà.
Ẹni ba fẹẹ wa sAmẹrika	Ẹní bá fẹ́ẹ́ wá s’Ámẹ́ríkà
Ẹni ba maa wa sAmẹrika gbọdọ ṣetan ati ṣiṣẹ, ko sọlẹ lAmẹrika, ko si boo ṣe le ṣe e ti o maa wa siluu yii, ti o maa ṣọlẹ, ibaa jẹ ọmọde, ibaa jẹ agbalagba, o dara lati ṣiṣẹ, iṣẹ laago n ṣe dọjọ ogbo ni o, ṣugbọn a o le fi we Naija, sibẹ, Naijiria lo dara ju lati gbe, tori ko si inira, ṣugbọn awọn aṣaaju wa lo n yọ wa lẹnu, lAmẹrika, gbogbo owo ti o ba n pa, ijọba lo maa gba gbogbo rẹ tan o.	Ẹní bá máa wá s’Ámẹ́ríkà gbọ́dọ̀ ṣetán àti ṣiṣẹ́, kò sọ́lẹ l’Ámẹ́ríkà, kò sí bóo ṣe lè ṣe é tí o máa wá sílùú yìí, tí o máa ṣọ̀lẹ, ìbáà jẹ́ ọmọdé, ìbáà jẹ́ àgbàlagbà, ó dára láti ṣiṣẹ́, iṣẹ́ laago ń ṣe dọjọ́ ogbó ni ò, ṣùgbọ́n a ò le fi wé Nàìjá, síbẹ̀, Nàíjíríà ló dára jù láti gbé, torí kò sí ìnira, ṣùgbọ́n àwọn aṣáájú wa ló ń yọ wá lẹ́nu, l’Ámẹ́ríkà, gbogbo owó tí o bá ń pa, ìjọba ló máa gba gbogbo rẹ̀ tán o.
Ẹwọn lAfaa Jamiu ti maa ṣọdun, Kọraa lo ṣe gbaju-ẹ fun	Ẹ̀wọ̀n l’Àfáà Jamiu ti máa ṣọdún, ‘Kọ̀ráà’ ló ṣe gbájú-ẹ̀ fún
Ọkunrin Afaa kan torukọ rẹ n jẹ Jamiu Isiaka ti dero ẹwọn, ọmọ ilẹ South Korea kan, torukọ rẹ n jẹ Keun Sig Kim, tawọn eeyan wa maa n pe ni Kọraa lo ṣe gbajuẹ fun, niye to to miliọnu lọna ọgbọn naira, 30million, Ile olowo nla lo lọọ fowo ọhun ra nIlọrin.	Ọkùnrin Àfáà kan tórúkọ rẹ̀ ń jẹ́ Jamiu Ìsìákà ti dèrò ẹ̀wọ̀n, ọmọ ilẹ̀ South Korea kan, tórúkọ rẹ̀ ń jẹ́ Keun Sig Kim, táwọn èèyàn wa máa ń pè ní Kọ̀ráà ló ṣe gbájúẹ̀ fún, níye tó tó mílíọ́nù lọ́nà ọgbọ̀n náírà, 30million, Ilé olówó ńlá ló lọọ fowó ọ̀hun rà n’Ílọrin.
Yatọ si oyinbo ti Afaa Jamiu ṣe gbajuẹ fun, ohun taa gbọ ni pe ṣe lo tun n parọ kiri fawọn eeyan pe oun ni Fẹmi Adeṣina, iyẹn agbẹnusọ fun Aarẹ Muhammadu Buhari, yoo si tun parọ fawọn ẹlomii pe oun ni ọga agba ileeṣẹ ifọpo ilẹ wa, iyẹn NNPC, Alagba Maikati Baru.	Yàtọ̀ sí òyìnbó tí Àfáà Jamiu ṣe gbájúẹ̀ fún, ohun táa gbọ́ ni pé ṣe ló tún ń parọ́ kiri fáwọn è̀eyàn pé òun ni Fẹ́mi Adéṣínà, ìyẹn agbẹnusọ fún Ààrẹ Muhammadu Bùhárí, yóo sì tún parọ́ fáwọn ẹlòmíì pé òun ni ọ̀gá àgbà iléeṣẹ́ ìfọpo ilẹ̀ wa, ìyẹn NNPC, Alágbà Maikati Baru.
Wọn ti gbe e wa sileẹjọ giga Ilọrin, nibẹ ni ajọ EFCC ti n ba a jẹjọ.	Wọ́n ti gbé e wá síléẹjọ́ gíga Ìlọrin, níbẹ̀ ni àjọ EFCC ti ń bá a jẹ́jọ́.
Ṣugbọn nigba ti Afaa Jamiu n sọrọ nileẹjọ, o ni; owo toun fi ba wọn ṣe aajo lowo naa, kii ṣe pe oun ṣe gbajuẹ fun wọn.	Ṣùgbọ́n nígbà tí Àfáà Jamiu ń sọ̀rọ̀ níléẹjọ́, ó ní; owó tóun fi bá wọn ṣe aájò lowó náà, kìí ṣe pé òun ṣe gbájúẹ̀ fún wọn.
O ni lara awọn nnkan toun fowo naa ra ni eye igunnugu, awọ erin, ifun erin, agbari kinniun, ati ẹdọ igala.	Ó ní lára àwọn nǹkan tóun fowó náà rà ni eye igúnnugú, àwọ̀ erin, ìfun erin, agbárí kìnnìuń, àti ẹ̀dọ̀ ìgalà.
Ohun to sọ fun Adajọ Mahmood Abdulgafar nileẹjọ naa niyẹn.	Ohun tó sọ fún Adájọ́ Mahmood Abdulgafar níléẹjọ́ náà nìyẹn.
Ṣa, Adajọ Abdulgafar ti ni ki wọn fi Jamiu pamọ sẹwọn Mandala di ọjọ kọkanlelogun, oṣu kinni, ọdun to n bọ.	Ṣá, Adájọ́ Abdulgafar ti ní kí wọ́n fi Jamiu pamọ́ sẹ́wọ̀n Mandala di ọjọ́ kọkànlélógún, oṣù kínní, ọdún tó ń bọ̀.
Ikum Ajimọbi da nnkan sile laarin awọn mọlẹbi, won lawọn fẹẹ mọ iku to pa a	Ikum Ajímọ̀bi dá nǹkan sílè láàrín àwọn mọ̀lẹ́bí, wón láwọn fẹ́ẹ́ mọ ikú tó pa á
Iroyin to n tẹ wa lọwọ fihan pe ija ti bẹ silẹ laarin awọn mọlẹbi Oloogbe Abiọla Ajimọbi, gomina ana nipinlẹ Ọyọ to jade laye.	Ìròyìn tó ń tẹ̀ wá lọ́wọ́ fihàn pé ìjà ti bẹ́ sílẹ̀ láàrín àwọn mọ̀lẹ́bí Olóògbé Abíọ́lá Ajímọ̀bi, gómìnà àná nípínlẹ̀ Ọ̀yọ́ tó jáde láyé.
Aarọ ọjọ Fraide lo yẹ ki wọn ti sin Ajimọbi gẹgẹ bii ilana ẹsin musulumi, ṣugbọn ohun taa n gbọ ni pe awọn mọlẹbi rẹ ko ti i fẹnu ko lori ibi ti wọn maa sin in si ati igba to yẹ ki wọn sin in.	Àárọ̀ ọjọ́ Fráìde ló yẹ kí wọ́n ti sin Ajímọ̀bi gẹ́gẹ́ bíi ìlànà ẹ̀sìn mùsùlùmí, ṣùgbọ́n ohun táa ń gbọ́ ni pé àwọn mọ̀lẹ́bí rẹ̀ kò tí ì fẹnu kò lórí ibi tí wọ́n máa sin ín sí àti ìgbà tó yẹ kí wọ́n sin ín.
Ẹnikan to fọrọ naa to awọn oniroyin leti sọ pe bakan naa lawọn kan ninu mọlẹbi lawọn gbọdọ mọ iru iku to pa Ajimọbi, wọn si lawọn n reti ki awọn dokita waa ṣayẹwo fun un lati mọ iru iku to pa a, wọn ni awọn mọlẹbi yii ko gba pe iku ọkunrin naa; oju lasan ni.	Ẹnìkan tó fọ̀rọ̀ náà tó àwọn oníròyìn létí sọ pé bákan náà làwọn kan nínú mọ̀lẹ́bí làwọn gbọ́dọ̀ mọ irú ikú tó pa Ajímọ̀bi, wọ́n sì láwọn ń retí kí àwọn dókítà wáá ṣàyẹ̀wò fún un láti mọ irú ikú tó pa á, wọ́n ní àwọn mọ̀lẹ́bí yìí kò gbà pé ikú ọkùnrin náà; ojú lásán ni.
Ṣugbọn ọkan ninu awọn amugbalẹgbẹ Ajimọbi, Bọlaji Tunji sọ pe ọjọ Sannde ni wọn maa sinku ọga oun niluu Ibadan laago mejila ọsan.	Ṣùgbọ́n ọ̀kan nínú àwọn amúgbálẹ́gbẹ̀ Ajímọ̀bi, Bọ́lájí Túnjí sọ pé ọjọ́ Sánńdè ni wọ́n máa sìnkú ọ̀gá òun nílùú Ìbàdàn láago méjìlá ọ̀sán.
Bakan naa lọkunrin naa sọ pe mọṣalaaṣi Sẹnetọ Ishaq Abiọla Ajimọbi to wa ni Oke-Ado ni wọn maa sin in si, bẹẹ ni wọn si tun maa ṣe afihan eto isinku naa lori tẹlifiṣan ati ẹrọ.	Bákan náà lọkùnrin náà sọ pé mọ́ṣálááṣí Sẹ́nétọ̀ Ishaq Abíọ́lá Ajímọ̀bi tó wà ní Òkè-Àdó ni wọ́n máa sin ín sí, bẹ́ẹ̀ ni wọ́n sì tún máa ṣe àfihàn ètò ìsìnkú náà lórí tẹlifíṣàn àti ẹ̀rọ.
Davido olorin ṣabẹwo si MC Oluọmọ	Davido olórin ṣàbẹ̀wò sí MC Olúọmọ
Ko sẹni to mọ ohun ti gbajugbaja ilumọn-ọn-ka olorin takasufe nni, David Adedeji Adeleke, tawọn eeyan mọ si Davido lọọ ṣe nibẹ, ko si sọ fẹnikan pe oun n lọọ ṣabẹwo si Alaaji Musiliu Akinsanya, olori awọn onimọto, iyẹn NURTW lEkoo.	Kò sẹ́ni tó mọ ohun tí gbajúgbajà ìlúmọ̀n-ọ́n-ká olórin tàkasúfè nnì, David Adédèjì Adélékè, táwọn èèyàn mọ̀ sí Davido lọọ ṣe níbẹ̀, kò sì sọ fẹ́nìkan pé òun ń lọọ ṣàbẹ̀wò sí Àlàájì Músílíù Akínsànyà, olórí àwọn onímọ́tò, ìyẹn NURTW l’Ékòó.
Satide yii ni abẹwo ọhun waye, MC Oluọmọ funrarẹ lo si kede ohun fun gbogbo aye, oun lo jẹ ko di mimọ pe Davido waa ṣabẹwo si otẹẹli oun, oun funra oun loun si gba a lalejo.	Sátidé yìí ni àbẹ̀wò ọ̀hún wáyé, MC Olúọmọ fúnrarẹ̀ ló sì kéde òhun fún gbogbo ayé, òun ló jẹ́ kó di mímọ̀ pé Davido wáá ṣàbẹ̀wò sí òtẹ́ẹ̀lì òun, òun fúnra òun lòuń sì gba a làlejò.
Ohun ti MC sọ ni pe: David Adedeji Adeleke, tawọn eeyan mọ si Davido atawọn ọmọlẹyin rẹ ti ṣabẹwo si otẹẹli oun; AKIMA HOTEL, ni Oṣodi.	Ohun tí MC sọ ni pé: “David Adédèjì Adélékè, t́awọn èèyàn mọ̀ sí Davido àtàwọn ọmọlẹ́yìn rẹ̀ ti ṣàbẹ̀wò sí òtẹ́ẹ̀lì òun; ÀKÍMÁ HOTEL, ní Oṣòdì.
MC ni, inu oun dun lati pade Davido, atawọn eeyan rẹ, o ni, abẹwo naa tun mu iyi nla ba otẹẹli oun ati gbogbo Oṣodi lapapọ.	”MC ní, inú òun dùn láti pàdé Davido, àtàwọn èèyàn rẹ̀, ó ní, àbẹ̀wò náà tún mú iyì ǹlá bá òtẹ́ẹ̀lì òun àti gbogbo Oṣòdì lápapọ̀.
Ọrọ Buhari gbọdọ kọ awọn oloṣelu wa lẹkọọ, ki wọn kiyesi ileri ti wọn a maa ṣe faraalu  Ọdunayọ	Ọ̀rọ̀ Bùhárí gbọdọ̀ kọ́ àwọn olóṣèlú wa lẹ́kọ̀ọ́, kí wọ́n kíyèsí ìlérí tí wọ́n á máa ṣe fáráàlú – Ọdúnayọ̀
Oluwatoyin Mathuel se akosile ifọrọwerọ to se pẹlu Wolii Solomon Ọdunayọ, ti ijọ wọn wa ni Agege.	Olúwatóyìn Mathuel se àkosílè ìfọ̀rọ̀wérọ̀ tó se pẹ̀lú Wòlíì Solomon Ọdúnayọ̀, tí ìjọ wọn wà ní Agége.
Ohun ti wọn so ree nipa ijọba ati isẹ ihinrere ree.	Ohun tí wọ́n so rèé nípa ìjọba àti isẹ́ ìhìnrere rèé.
Asejere: Oruko yin lekun-un-rere?	Àsejèrè: Orúko yín lékùn-ún-réré?
Odunayọ: Emi ni Wolii Solomon Adeoye Ọdunayọ, ti Ijọ The Christ Preacher Ministry lati bii ọdun mẹrinlelọgbọn( 1986)labẹ iṣẹ iranṣẹ The Christ Powerline center world wide.	Odúnayọ̀: Èmi ni Wòlíì Solomon Adéoyè Ọdúnayọ̀, ti Ìjọ The Christ Preacher Ministry láti bíi ọdún mẹ́rìnlélọ́gbọ̀n( 1986)lábẹ́ iṣẹ́ ìránṣẹ́ The Christ Powerline center world wide.
Iya ijọ wa wa ni Kasumu, lAgege, lEkoo.	Ìyá ìjọ wa wà ní Kásúmù, l’Ágége, l’Ékòó.
Asejere: Kin lẹ ri si orisii iwa aitọ ti a n ba lọwọ awọn iranṣẹ Ọlọrun bayii?	Àsejèrè: Kín lẹ rí sí orísìí ìwà àìtọ́ tí a ń bá lọ́wọ́ àwọn ìránṣẹ́ Ọlọ́run báyìí?
Ọdunayọ: Bo tiẹ jẹ pe ẹran ara n ba ọpọlọpọ iranṣẹ Ọlọrun wo iyaaja sugbon sibẹ ọpọ iranṣẹ Ọlọrun lode oni lo n pe ara wọn, kii ṣe Ọlọrun lọ pe wọn.	Ọdúnayọ̀: Bó tiẹ̀ jẹ́ pé ẹran ara ń bá ọ̀pọ̀lọpọ̀ ìránṣẹ́ Ọlọ́run wo ìyáájà sùgbón síbẹ̀ ọ̀pọ̀ ìránṣẹ́ Ọlọ́run lóde òní ló ń pe ara wọn, kìí ṣe Ọlọ́run lọ pè wọ́n.
Mo ranti pe ki n to bẹrẹ iṣẹ iranṣẹ rara ni mo ti n gbọ ohun Oluwa, ko sohun ti mo n ṣe ninu ijọ mi ti mo n da ṣe laisi itọna Ọlọrun, koda orukọ ti ijọ yii n jẹ loni yii, ori takada /walaa ni Ọlọrun kọ ọ si fun mi ninu iran ati pe lọwọ bayii pẹlu itọna Ọlọrun.	Mo rántí pé kí n tó bẹ̀rẹ̀ iṣẹ́ ìránṣẹ́ rárá ni mo ti ń gbọ́ ohùn Olúwa, kò sóhun tí mo ń ṣe nínú ìjọ mi tí mo ń dá ṣe láìsí ìtọ́nà Ọlọ́run, kódà orúkọ tí ìjọ yìí ń jẹ́ lónì yìí, orí tákàdá /wàláà ni Ọlọ́run kọ ọ́ sí fún mi nínú ìran àti pé lọ́wọ́ báyìí pẹ̀lú ìtọ́nà Ọlọ́run.
Boko Haram lonii, ijinigbe lola, aisi iṣẹ fun awọn ọdọ wa, Yahoo nibi gbogbo, ijọba Buhari ati Ọsinbajo si fọwọ leran wọn n wo iṣẹ awọn ọta Ọlọrun bi wọn ṣe n pa Kristeni ni Kaduna ati ni ilẹ Hausa lapapọ, eyi ko dun mo Ọlọrun ninu nitori naa pẹlu eto adura ti Ọlọrun gbe kalẹ yii.	Boko Haram lónìí, ìjínigbé lóla, àìsí iṣẹ́ fún àwọn ọ̀dọ́ wa, Yahoo níbi gbogbo, ìjọba Bùhárí àti Ọ̀sínbàjò sì fọwọ́ lérán wọ́n ń wo iṣẹ́ àwọn ọ̀tá Ọlọ́run bí wọ́n ṣe ń pa Krìsténì ní Kàdúná àti ní ilẹ̀ Hausa lápapọ̀, èyí kò dùn mó Ọlọ́run nínú nítorí náà pẹ̀lú ètò àdúrà tí Ọlọ́run gbé kalẹ̀ yìí.
Asejere: Pẹlu gbogbo iṣẹlẹ tẹẹ ni o n ṣẹ lorile ede yii, gẹgẹ bii iranṣẹ Ọlọrun nitootọ, ṣe ẹ o ṣakiyesi wipe opin aye lode gẹgẹ bi Ọrọ Ọlọrun?	Àsejèrè: Pẹ̀lú gbogbo ìṣẹ̀lẹ̀ tẹ́ẹ ní ó ń ṣẹ̀ lórílè èdè yìí, gẹ́gẹ́ bíi ìránṣẹ́ Ọlọ́run nítòótọ́, ṣé ẹ ò ṣàkíyèsí wípé òpin ayé lódé gẹ́gẹ́ bí Ọ̀rọ̀ Ọlọ́run?
Ọdunayọ: Loootọ, a ti kọ ọ pe ti opin aye ba de gbogbo ohun ti ko ṣẹlẹ ri ni yoo maa ṣẹlẹ sugbọn iṣẹlẹ to n lọ lọwọlọwọ bayii ni i ṣe pẹlu awọn olori orilẹ-ede yii, ti wọn ko fẹran araalu, iwa ibajẹ, ajẹbanu, ikowojẹ, aibikita fun awọn mẹkunnu lo n fa gbogbo wahala yii.	Ọdúnayọ̀: Lóòótọ́, a ti kọ ọ́ pé tí òpin ayé bá dé gbogbo ohun tí kò ṣẹlẹ̀ rí ni yóò máa ṣẹlẹ̀ sùgbọ́n ìṣẹ̀lẹ̀ tó ń lọ lọ́wọ́lọ́wọ́ báyìí ní í ṣe pẹ̀lú àwọn olórí orílẹ̀-èdè yìí, tí wọn kò fẹ́ràn aráàlú, ìwà ìbàjẹ́, àjẹbánu, ìkówójẹ, àìbìkítà fún àwọn mẹ̀kúnnù ló ń fa gbogbo wàhálà yìí.
Loootọ opin aye ti de tan, sugbọn lorilẹ-ede agbaye miiran wọn n toju awọn mẹkunnu, ifọkanbalẹ, ohun amayẹrọrun bii ina mọnamọna, titi to ja gaara, eto ilera pipe, aabo to daju wa fun awọn ara ilu wọn, loootọ, isoro Naijiria ti wọ wa lati ilẹ pẹlu aisedeede Ọbasanjọ, Jonathan atawọn to ti ṣejọba ṣẹyin, sugbọn ijọba Buhari ri eyi ko too tori bọ ọ, odun karun-un rẹ niyi, ileri ti eniyan ko ba le ṣe; eeyan ki i pinnu rẹ.	Lóòótọ́ òpin ayé ti dé tán, sùgbọ́n lórílẹ̀-èdè àgbáyé mìíràn wọ́n ń tójú àwọn mẹ̀kúnnù, ìfọ̀kànbalẹ̀, ohun amáyẹ́rọrùn bíi iná mọ̀nàmọ́ná, títì tó já gaara, ètò ìlera pípé, ààbò tó dájú wà fún àwọn ará ìlú wọn, lóòótọ́, ìsòro Nàìjíríà ti wọ́ wá láti ilẹ̀ pẹ̀lú àìsedéédé Ọbásanjọ́, Jonathan àtàwọn tó ti ṣèjọba ṣẹ́yìn, sùgbọ́n ìjọba Bùhárí rí èyí kó tóó torí bọ̀ ọ́, odún karùn-ún rẹ̀ nìyí, ìlérí tí ènìyàn kò bá le ṣe; èèyàn kì í pinnu rẹ̀.
Asejere: Kin ni ero ti n lori ofin CAMA?	Àsejèrè: Kín ni èrò tí ń lórí òfin CAMA?
Ọdunayọ: Lori ofin CAMA, ẹni to ba fẹran Buhari, Ọsinbajo atawọn ti wọn jọ n ṣejoba, ki wọn ki wọn nilọ pe Ọlọrun Ọba ko ṣe e baja, kijọba Buhari ṣe jẹjẹ, ki Ọlọrun ma baa pa idi ọrẹ da si wọn.	Ọdúnayọ̀: Lórí òfin CAMA, ẹni tó bá fẹ́ràn Bùhárí, Ọ̀sínbàjò àtàwọn tí wọ́n jọ ń ṣèjoba, kí wọ́n kì wọ́n nílọ̀ pé Ọlọ́run Ọba kò ṣe é bàjá, kíjọba Bùhárí ṣe jẹ́jẹ́, kí Ọlọ́run má baà pa ìdí ọrẹ́ dà sí wọn.
Asejere: Mo sakiyesi pe ibi ti ijọ yii wa aarin gbungbun awọn ọmọ ganfe ni, njẹ ẹ ti gbiyanju lati jẹ ki wọn fi aye wọn fun Jesu?	Àsejèrè: Mo sàkíyèsí pé ibi tí ìjọ yìí wà àárín gbùngbùn àwọn ọmọ gàǹfe ni, ǹjẹ́ ẹ ti gbìyànjú láti jẹ́ kí wọ́n fi ayé wọn fún Jésù?
Ọdunayọ: E ṣe e!	Ọdúnayọ̀: E ṣé é!
To ba jẹ wipe ẹ tete de saarin wa ni, ẹ o ri ọpọlọpọ wọn ti wọn dara pọ mọ ijọsin lowurọ yii nitori akanṣe idupẹ ti ijọ ṣe fun ti ogun arun korona ti Ọlọrun ba wa ṣẹ,̣ yatọ si eyi, a maa n ṣe ihinrere pẹlu awọn ajọdun miiran ti a maa n pe wọn si, wọn a wa, a a jọ ṣesin, a o tun gba adura fun ọpọ wọn ninu ile wọn, aimoye to ti fi aye wọn fun Jesu sibe iṣẹ iranṣẹ ko i duro.	Tó bá jẹ́ wípé ẹ tètè dé sáàrín wa ni, ẹ ó rí ọ̀pọ̀lọpọ̀ wọn tí wọ́n dara pọ̀ mọ́ ìjọsìn lówúrọ̀ yìí nítorí àkànṣe ìdúpẹ́ tí ìjọ ṣe fún ti ogun àrùn kòrónà tí Ọlọ́run bá wa ṣẹ́,̣ yàtọ̀ sí èyí, a ḿaa ń ṣe ìhìnrere pẹ̀lú àwọn àjọ̀dún mìíràn tí a máa ń pè wọ́n sí, wọ́n á wá, a á jọ ṣèsìn, a ó tún gba àdúrà fún ọ̀pọ̀ wọn nínú ilé wọn, àìmoye tó ti fi ayé wọn fún Jésù síbè iṣẹ́ ìránṣẹ́ kò ì dúró.
Gbogbo owo taa n gba lAgbado Oke Odo lo bofin mu	“Gbogbo owó táa ń gbà l’Ágbàdo Òkè Odò ló bófin mu”
Alaga agbegbe idagbasoke Agbado Oke Odo LCDA nijọba ibilẹ Alimọṣọ ni Eko, Ọnarebu David Famuyiwa ti ṣalaye pe gbogbo awọn owo ti wọn n gba ni agbegbe kansu naa jẹ eyi to ba ofin mu, ko sohun to jẹ pe a n lọ ni lọwọ gba nibẹ.	Alága agbègbè ìdàgbàsókè Àgbàdo Òkè Odò LCDA níjọba ìbílẹ̀ Àlímọ̀ṣọ́ ní Èḱo, Ọnarébù David Fámúyíwá ti ṣàlàyé pé gbogbo àwọn owó tí wọ́n ń gbà ní agbègbè káńsù náà jẹ́ èyí tó bá òfin mu, kò sóhun tó jẹ́ pé a ń lọ́ ni lọ́wọ́ gbà níbẹ̀.
Olori awọn oṣiṣẹ alaga kansu, Aderẹmi Adeyẹmọ ni alaga kansu fiṣẹ ọhun ran si akọroyin wa, oun naa tun ni alaga igbimọ to n pawo wọle funjọba ni ijọba ibilẹ naa.	Olórì àwọn òṣìṣẹ́ alága káńsù, Adérẹ̀mí Adéyẹmọ ni alága káńsù fiṣẹ́ ọ̀hún rán sí akọ̀ròyìn wa, òun náà tún ni alága ìgbìmọ̀ tó ń pawó wọlé fúnjọba ní ìjọba ìbílẹ̀ náà.
Iwe iroyin kan lo gbe iroyin pe awọn oṣiṣẹ kansu n gba owo aitọ lọwọ awọn to n fi mansinni fun awọn eeyan lowo, iyẹn awọn ti a n pe ni PoS operators, awọn eeyan naa si sọ pe owo tijọba kansu n gba lọwọ awọn ko bofin mu, nitori gbogbo owo to yẹ lawọn ti san fun kansu.	Ìwé ìroyin kan ló gbé ìròyìn pé àwọn òṣìṣẹ́ káńsù ń gba owó àìtọ́ lọ́wọ́ àwọn tó ń fi mansínnì fún àwọn èèyàn lówó, ìyẹn àwọn tí a ń pè ní PoS operators, àwọn èèyàn náà sì sọ pé owó tíjọba káńsù ń gbà lọ́wọ́ àwọn kò bófin mu, nítorí gbogbo owó tó yẹ làwọn ti san fún káńsù.
Ṣugbọn alaga kansu ni, owo tawọn n gba lọwọ wọn, kii ṣe owo ti ko tọna, owo to ba ofin mu ni.	Ṣùgbọ́n alága káńsù ní, owó táwọn ń gbà lọ́wọ́ wọn, kìí ṣe owó tí kò tọ̀nà, owó tó bá òfin mu ni.
O ni ẹtọ kansu ni lati gba owo lọwọ awọn to n ṣowo nijọba ibilẹ naa, gbogbo awọn to si n ṣe owo kan tabi omii lawọn n gbowo lọwọ rẹ, ko sohun to gbọdọ yẹ tawọn to n fi manṣinni PoS fun awọn eeyan lowo yii, nitori awọn naa n ṣowo ni.	Ó ní ẹ̀tọ́ káńsù ni láti gba owó lọ́wọ́ àwọn tó ń ṣòwò níjọba ìbílẹ̀ náà, gbogbo àwọn tó sì ń ṣe owó kan tàbí òmíì làwọn ń gbowó lọ́wọ́ rẹ̀, kò sóhun tó gbọ́dọ̀ yẹ́ táwọn tó ń fi manṣínnì PoS fún àwọn èèyàn lówó yìí, nítorí àwọn náà ń ṣowó ni.
Bakan naa ni Famuyiwa ni ọgọrun mẹfa naira pere ni kansu n gba lọwọ awọn eeyan naa, ati pe gbogbo ọna nijọba oun ti gba lati mu ki nnkan rọrun fun awọn to n ṣe owo naa lati din owo naa ku, paapaa nitori iṣoro tawọn oniṣowo n ba pade lasiko igbele arun Korona.	Bákan náà ni Fámúyíwá ní ọgọ́rùn mẹ́fà náírà péré ni káńsù ń gbà lọ́wọ́ àwọn èèyàn náà, àti pé gbogbo ọ̀nà nìjọba òun ti gbà láti mú kí nǹkan rọrùn fún àwọn tó ń ṣe òwò náà láti dín owó náà kù, pàápàá nítorí ìṣòro táwọn oníṣòwò ń bá pàdé lásìkò ìgbélé àrùn Kòrónà.
O tun ni, taa ba ni ka tun wo o lọna mi in, awọn to n fi manṣinni gba-owo-sanwo yii, wọn wa lara awọn ti okoowo wọn lọ deede lasiko igbele arun Korona, nitori gbogbo awọn banki lo wa ni titipa, awọn nikan lo n ṣiṣẹ ti wọn n fun awọn eeyan lowo, nitori naa, awọn naa gbọdọ le san owo ijọba fun un.	Ó tún ní, táa bá ní ká tún wò ó lọ́nà mí ìn, àwọn tó ń fi manṣínnì gba-owó-sanwó yìí, wọ́n wà lára àwọn tí okòòwò wọn lọ déédé lásìkò ìgbélé àrùn Kòrónà, nítoŕi gbogbo àwọn báǹkì ló wà ní títìpa, àwọn nìkan ló ń ṣiṣẹ́ tí wọ́n ń fún àwọn èèyàn lówó, nítorí náà, àwọn náà gbọ́d̀ọ le san owó ìjọba fún un.
Megga 99, Alapanla, Dele Gold maa kọrin nibi ikore ijọ Wolii Fabiyi	Megga 99, Alápáńlá, Délé Gold máa kọrin níbi ìkórè ijọ Wòlíì Fábíyì
Gbogbo eto lo ti to lati gbalejo awọn laamilaaka nibi ayẹyẹ ajọdun ikore ijọ Celestial Church of Christ, Okiki Imọlẹ Cathedral 1, ijọ ọhun ti ṣetan ati ṣe ikore ogo wọn.	Gbogbo ètò ló ti tò láti gbàlejò àwọn lààmìlaaka níbi ayẹyẹ àjọ̀dún ìkórè ìjọ Celestial Church of Christ, Òkìkí Ìmọ́lẹ̀ Cathedral 1, ìjọ ọ̀hun ti ṣetán àti ṣe ìkórè ògo wọn.
Wolii Fabiyi Olusọji ti ijọ naa sọ pe ikore tọdun yii yoo da lori ọpẹ fun Ọlọrun to pa gbogbo awọn ọmọ ijọ naa mọ, paapaa lọwọ arun Korona to pa awọn eeyan rẹpẹtẹ kaakiri agbaye.	Wòlíì Fábíyì Olúsọjí ti ìjọ náà sọ pé ìkórè tọdún yìí yóò dá lórí ọpẹ́ fún Ọlọ́run tó pa gbogbo àwọn ọmọ ìjọ náà mọ́, pàápàá lọ́wọ́ àrùn Kòrónà tó pa àwọn èèyàn rẹpẹtẹ káàkiri àgbáyé.
Megga 99, Dele Gold, Ṣeyi Alapanla wa lara awọn olorin ẹmi nla ti wọn ṣetan ati waa kopa nibi ikore naa, nigba ti MC Apala yoo ṣe atukọ eto naa.	Megga 99, Délé Gold, Ṣèyí Alápáńlá wà lára àwọn olórin ẹ̀mi ńlá tí wọ́n ṣetán àti wáá kópa níbi ìkórè náà, nígbà tí MC Apálá yóò ṣe àtúkọ ètò náà.
Ọla, ọjọ Mọnde ni ayẹyẹ naa yoo bẹrẹ yoo si pari lọjọ Sannde to n bọ yii, awọn eeyan jankan jankan ni wọn n bọ nibi ayẹyẹ naa.	Ọ̀la, ọjọ́ Mọ́ńdè ni ayẹyẹ náà yóò bẹ̀rẹ̀ yóò sì parí lọ́jọ́ Sánńdè tó ń bọ̀ yìí, àwọn èèyàn jàǹkàn jàǹkàn ni wọ́n ń bọ̀ níbi ayẹyẹ náà.
Nnkan de!	Nǹkan dé!
Wọn yinbọn pa Ọba Yoruba lAkurẹ	Wọ́n yìnbọn pa Ọba Yorùbá l’Ákùrẹ́
Awọn agbebọnrin ti yinbọn pa Ọba Adegoke Adeusi, Olufọn tiluu Ifọn, nijọba ibilẹ Ose nipinlẹ Ondo.	Àwọn agbébọnrìn ti yìnbọn pa Ọba Adégòkè Adéùsì, Olúfọ́n tìlúu Ifọ́n, níjọba ìbílẹ̀ Osè nípínlẹ̀ Oǹdó.
Awọn ajinigbe ni wọn pe awọn eeyan naa, wọn ni wọn ti kọkọ ji kabiyesi gbe ko too di pe awọn agbebọnrin ọhun yinbọn pa a.	Àwọn ajínigbé ní wọ́n pe àwọn èèyàn náà, wọ́n ní wọ́n ti kọ́kọ́ jí kábíyèsí gbé kó tóó di pé àwọn agbébọnrìn ọ̀hun yìnbọn pa a.
Ọjọ Tọsde ni wọn pa Olufon laduugbo Ẹlẹgbaka.	Ọjọ́ Tọ̀sde ni wọ́n pa Olúfón ládùúgbò Ẹlẹ́gbakà.
Ipade awọn ọba alaye niluu Akurẹ, tii ṣe olu-ilu ipinlẹ naa ni baba naa ti n bọ.	Ìpàdé àwọn ọba alayé nílùú Ak̀úrẹ́, tíí ṣe olú-ìlú ìpínlẹ̀ náà ni bàbá náà ti ń bọ̀.
Akeredolu da awọn agbẹ onikoko lọla nIṣua Akoko- Nojeem Ege	Akérédolú dá àwọn àgbẹ̀ oníkòkò lọ́lá n’Íṣùà Àkókó- Nojeem Egé
Ijọba ipinlẹ Ondo ti yọnda eso koko fun awọn agbẹ ilẹ Akoko lọfẹẹ, awọn eso bii ẹgbẹrun lọna ogun nijọba pin fun awọn agbẹ naa ninu eto kan to waye niluu Iṣua-Akoko, nijọba ibilẹ Akoko South East.	Ìjọba ìpínlẹ̀ Oǹdó ti yọ̀ǹda èso kòkó fún àwọn àgbẹ̀ ilẹ̀ Àkókó lọ́fẹ̀ẹ́, àwọn èso bíi ẹgbẹ̀rún lọ́nà ogún nìjọba pín fún àwọn àgbẹ̀ náà nínú ètò kan tó wáyé nílùú Ìṣùà-Àkókó, níjọba ìbílẹ̀ Àkókó South East.
Eto yii jẹ ọkan lara awọn eto ti Gomina Oluwarotimi Akeredolu ni fun awọn agbẹ onikoko nipinlẹ naa.	Ètò yìí jẹ́ ọ̀kan lára àwọn ètò tí Gómìnà Olúwàrótìmí Akérédolú ní fún àwọn àgbẹ̀ oníkòkó nípínlẹ̀ náà.
Arabinrin Titilayọ Adeyẹmi, tii ṣe kọmiṣanna fun ọrọ awọn obinrin ati idagbasoke awujọ to ṣagbatẹru eto naa to si gbe e wa si Iṣua, sọ pe awọn eso koko yii yoo tubọ mu ki ọrọ aje agbegbe Akoko ati paapaa julọ ipinle Ondo tubọ gberu si i.	Arábìnrin Títílayọ̀ Adéyẹmí, tíí ṣe kọmíṣánnà fún ọ̀rọ̀ àwọn obìnrín àti ìdàgbàsókè àwùjọ tó ṣagbátẹrù ètò náà tó sì gbé e wá sí Ìṣùà, sọ pé àwọn èso kòkó yìí yóò túbọ̀ mú kí ọrọ̀ ajé agbègbè Àkókó àti pàápàá jùlọ ìpínle Òǹdó túbọ̀ gb̀erú sí i.
Adeyẹmi tun fi kun ọrọ rẹ pe ijọba ti ṣakiyesi pe iṣẹ ọgbin koko jẹ ohun ti awọn eeyan Iṣua-Akoko fẹran pupọ, eyi lo mu kijọba gbe eto naa wa si agbegbe naa, ki awọn agbẹ le jẹ anfaani ijọba fun ilọsiwaju ọrọ aje agbegbe naa.	Adéyẹmí tún fi kún ọ̀rọ̀ rẹ̀ pé ìjọba ti ṣàkíyèsí pé iṣẹ́ ọ̀gbìn kòkó jẹ́ ohun tí àwọn èèyàn Ìṣùà-Àkókó fẹ́ràn púpọ̀, èyí ló mú kíjọba gbé ètò náà wá sí agbègbè náà, kí àwọn àgbẹ̀ le jẹ àǹfààní ìjọba fún ìlọsíwájú ọrọ̀ ajé agbègbè náà.
Ninu ọrọ tiẹ, Ọgbẹni Akin Olotu, to jẹ oluranlọwọ pataki fun Gomina Akeredolu lori eto ọgbin ati iṣẹ agbẹ, sọ pe igba eso koko lẹni kọọkan ninu awọn agbẹ naa maa gba lọfẹẹ.	Nínú ọ̀rọ̀ tiẹ̀, Ọ̀gbẹ́ni Akin Olótù, tó jẹ́ olùrànlọwọ́ pàtàkì fún Gómìnà Akérédolú lórí ètò ọ̀gbìn àti iṣẹ́ àgbẹ̀, sọ pé igba èso kòkó lẹnì kọ̀ọ̀kan nínú àwọn àgbẹ̀ náà máa gbà lọ́fẹ̀ẹ́.
Olotu ti Ọgbẹni Tọba Adenowuro, to jẹ akọwe eto idagbasoke iṣẹ ọgbin koko, ṣoju fun sọ pe, eso koko tijọba fun awọn agbẹ naa ko ti i ju ọdun meji lọ, wọn si jẹ eso to dara, to si maa mu ọpọ ikore wa fun awọn agbẹ naa.	Olótù tí Ọ̀gbẹ́ni Tọ́ba Adénówúrò, tó jẹ́ akọ̀wé ètò ìdàgbàsókè iṣẹ́ ọ̀gbìn kòkó, ṣojú fún sọ pé, èso kòkó tíjọba fún àwọn àgbẹ̀ náà kò tí ì ju ọdún méjì lọ, wọ́n sì jẹ́ es̀o tó dára, tó sì máa mú ọ̀pọ̀ ìkórè wá fún àwọn àgbẹ̀ náà.
Ọkan ninu awọn to jẹ anfaani eso naa, Ọgbẹni Kayọde Ovie, ti wọn bi sinu iṣẹ ọgbin koko ṣalaye pe eto ijọba yii yoo ran awọn agbẹ agbegbe naa lọwọ pupọ, paapaa lati mu ilọsiwaju ba eto ọrọ aje wọn.	Ọ̀kan nínú àwọn tó jẹ àǹfààní èso náà, Ọ̀gbẹ́ni Káyọ̀dé Ovie, tí wọ́n bí sínú iṣẹ́ ọ̀gbìn kòkó ṣàlàyé pé ètò ìjọba yìí yóò ran àwọn àgbẹ̀ agbègbè náà lọ́wọ́ púpọ̀, pàápàá láti mú ìlọsíwájú bá ètò ọrọ̀ ajé wọn.
AWORAN: Kẹmi Afọlabi onitiata naa ti kọle olowo nla	ÀWÒRÁN: Kẹ́mi Afọlábí onítíátà náà ti kọ́lé olówó ńlá
Gbajumọ oṣere tiata Yoruba, iyẹn obinrin torukọ rẹ n jẹ Kẹmi Afọlabi la tun gbọ pe oun naa ti kọle olowo nla ninu ọdun tuntun.	Gbajúmọ̀ òṣèré tíátà Yorùbá, ìyẹn obìnrin tórúkọ rẹ̀ ń jẹ́ Kẹ́mi Afọlábí la tún gbọ́ pé òun náà ti kọ́lé olówó ńlá nínú ọdún tuntun.
Abiọla Adebayọ, toun naa jẹ oṣere tiata lo gbe iroyin naa sori ẹrọ ayelujara Instagram.	Abíọ́lá Adébáyọ̀, tóun náà jẹ́ òṣèré tíátà ló gbé ìròyìn náà sórí ẹr̀ọ ayélujára Instagram.
Kẹmi naa ti pẹlu awọn bii Funkẹ Akindele, Iyabọ Ojo, Mercy Aigbe, ati Toyin Abraham ti wọn ti nile tiwọn.	Kẹ́mi náà ti pẹ̀lú àwọn bíi Fúnkẹ́ Akíndélé, Ìyábọ̀ Òjó, Mercy Aigbe, àti Tóyìn Abraham tí wọ́n ti nílé tiwọn.
Afẹnifẹre ranṣẹ ikini sAlaafin	Afẹ́nifẹ́re ránṣẹ́ ìkíni s’Álá̀afin
Ẹgbẹ Afẹnifẹre ti ranṣẹ ikini si Alaafin Ọyọ, Ọba Lamidi Adeyẹmi III, fun ti ayẹyẹ aadọta ọdun ti wọn pe lori itẹ.	Ẹgbẹ́ Afẹ́nifẹ́re ti ránṣẹ́ ìkíni sí Aláàfin Ọ̀yọ́, Ọba Làmídì Adéyẹmí III, fún ti ayẹyẹ ààdọ́ta ọdún tí wọ́n pé lórí ìtẹ́.
Ọgbẹni Yinka Odumakin lo fi ikini yii ranṣẹ si awọn oniroyin lonii, lati sami ayẹyẹ aadọta ọdun kabiyesi lori itẹ naa.	Ọ̀gbẹ́ni Yínka Odùmákin ló fi ìkíni yìí ránṣẹ́ sí àwọn oníròyìn lónìí, láti sàmì ayẹyẹ ààdọ́ta ọdún kábíyè́si lórí ìtẹ́ náà.
Ninu atẹjade naa ni wọn ti sọ pe iyi ati ẹyẹ ni Alaafin ti mu ba ori ade nilẹ Yoruba, paapaa pẹlu imọ ati ọgbọn ti Ọlọrun fun wọn.	Nínú àtẹ̀jáde náà ni wọ́n ti sọ pé iyì àti ẹ̀yẹ ni Aláàfin ti mú bá orí adé nílẹ̀ Yorùbá, pàápàá pẹ̀lú ìmọ̀ àti ọgbọ́n tí Ọlọ́run fún wọn.
Ẹgbẹ naa gbadura ilera ati ẹmi gigun fun baba, lati le maa tukọ iran Yoruba lọ siwaju si i.	Ẹgbẹ́ náà gbàdúrà ìlera àti ẹ̀mí gígùn fún bàbá, láti le máa tukọ̀ ìran Yorùbá lọ síwájú sí i.
Kabiyesi Owurọ-la-wa: Kọmputa ati intanẹẹti ti sọ awọn oniroyin ode-oni dọlẹ, nitori ẹ niroyin ẹlẹjẹ ṣe pọ nigbooro	Kábíyèsí Òwúrọ̀-la-wà: Kọ̀m̀pútà àti íńtánẹ́ẹ̀tì ti sọ àwọn oníròyìn òde-òní dọ̀lẹ, nítorí ẹ̀ nìròyìn ẹlẹ́jẹ̀ ṣe pọ̀ nígbooro
Gbajumọ oniroyin ori Tẹlifiṣan Eko, iyẹn LTV 8 ni Oloye Abdulkadir Adewọye, ti gbogbo eeyan mọ si Kabiyesi Owurọ-La-Wa.	Gbajúmọ̀ oníròyìn orí Tẹlifíṣàn Èkó, ìyẹn LTV 8 ni Olóyè Abdulkadir Adéwọyè, tí gbogbo èèyàn mọ̀ sí Kábíyèsí Òwúrọ̀-La-Wà.
O pẹ ti wọn ti n ṣeto lori tẹli, ko too di pe wọn bẹrẹ eto naa pẹlu awọn ẹmẹwa wọn lori tẹlifiṣan Eko.	Ó pẹ́ tí wọ́n ti ń ṣètò lórí tẹ́lì, kó tóó di pé wọ́n bẹ̀rẹ̀ ètò náà pẹ̀lú àwọn ẹmẹ̀wà wọn lórí tẹlifíṣàn Èkó.
Wọn ti ba Aṣejere sọrọ nipa iṣẹ iroyin ati iriri wọn, bẹẹ ni wọn tun gba awọn to n bọ lẹyin nimọran.	Wọ́n ti bá Àṣejèrè sọ̀rọ̀ nípa iṣẹ́ ìròyìn àti ìrírí wọn, bẹ́ẹ̀ ni wọ́n tún gba àwọn tó ń bọ̀ lẹ́yìn nímọ̀ràn.
Ohun ti wọn ba OJUOLUWAKOTIMI OLUṢINA sọ ree	Ohun tí wọ́n bá OJÚOLÚWAKÒTÌMÍ OLÚṢÍNÀ sọ rèé
Ẹ jẹ ka mọ diẹ nipa yin?	Ẹ jẹ́ ká mọ̀ díẹ̀ nípa yín?
Orukọ mi ni Oloye Adeyinka Abdulkadir Adewọye, kabiyesi owurọ la wa Ki lo fa orukọ kabiyesi owurọ la wa?	Orúkọ mi ni Olóyè Adéyínká Abdulkadir Adéwọyè, kábíyèsí òwúrọ̀ la wà Kí ló fa orúkọ kábíyèsí òwúrọ̀ la wà?
O ti pẹ diẹ Nigba taa wa nileeṣẹ Yọtọmi TV, ti Oloogbe Muideen Aromirẹ da silẹ, mo wa n ṣọjọọbi lọjọ kan, Aṣo oyinbo kan ni mo wọ lọjọ naa, mo tun de fila Yoruba si i, mo filẹkẹ sọrun ọwọ.	Ó ti pẹ́ díẹ̀ Nígbà táa wà níléeṣẹ́ Yọ̀tọ̀mì TV, tí Olóògbé Muideen Arómirẹ́ dá sílẹ̀, mo wá ń ṣọjọ́ọ̀bí lọ́jọ́ kan, Aṣo òyìnbó kan ni mo wọ̀ lọ́jọ́ náà, mo tún dé fìl̀a Yorùbá sí i, mo fìlẹ̀kẹ̀ sọ́rùn ọwọ́.
Nigba to di 2004 ta n ṣeto lọwọ, awa mẹrin lo n ṣeto naa, a si tun lanfaani ati ṣi oju opo silẹ, lawọn kan pe wọle ti wọn ni ki wọn fun mi lorukọ kabiyesi, nitori bi mo ṣe n mura, ati nitori bi a ṣe n ṣeto, ni wọn ba gba wa nimọran pe ki wọn maa pe mi ni Kabiyesi, bo tiẹ jẹ pe idile ọba ni mo ti wa Ibi to to ti bẹrẹ niyẹn.	Nígbà tó di 2004 tá ń ṣètò lọ́wọ́, àwa mẹ́rin ló ń ṣètò náà, a sì tún láǹfààní àti ṣí ojú òpó sílẹ̀, làwọn kan pè wọlé ti ́wọ́n ní kí wọ́n fún mi lórúkọ kábíyèsí, nítorí bí mo ṣe ń múra, àti nítorí bí a ṣe ń ṣètò, ni wọ́n bá gbà wá nímọ̀ràn pé kí wọ́n máa pè mí ní Kábíyèsí, bó tiẹ̀ jẹ́ pé ìdílé ọba ni mo ti wá Ibi tó tó ti bẹ̀rẹ̀ nìyẹn.
Odun wo niyẹn?	Odún wo nìyẹn?
Odun 2004 lo bẹrẹBawo leto yẹn ṣe bẹrẹ gan-an?	Odún 2004 ló bẹ̀rẹ̀Báwo lètò yẹn ṣe bẹ̀rẹ̀ gan-an?
Awa mẹrin la n ṣe e.	Àwa mẹ́rin la ń ṣe é.
Emi wa lati Kwara; Jare Ayọ Martin wa lati Ifẹ; Bimbọ Salakọ, oun jẹ ọmọ Eko; Feyikẹmi wa lati Ibadan.	Èmi wá láti Kwárà; Jàre Ayọ̀ Martin wá láti Ifẹ̀; Bím̀bọ́ Sàlàkọ́, òun jẹ́ ọmọ Èkó; Fèyíkẹ́mi wá láti Ìbàdàn.
Ọdọ Aromirẹ kọ lati bẹrẹ, ṣugbọn nigba to ya Alade ni ka maa lọ, a wa lọọ darapọ mọ ileeṣẹ Disc Communications nigba yẹn, ẹka kan la wa nibẹ, wọn n pe ẹka yẹn ni Spring TV.	Ọ̀dọ̀ Arómirẹ́ kọ́ lati bẹ̀rẹ̀, ṣùgbọ́n nígbà tó yá Àlàdé ní ká máa lọ, a wá lọọ darapọ̀ mọ́ iléeṣẹ́ Disc Communications nígbà yẹn, ẹ̀ka kan la wà níbẹ̀, wọ́n ń pe ẹ̀ka yẹn ní Spring TV.
Ibẹ la ti bẹrẹ eto Wazobia, ibẹ la wa taa ti kọ lẹta si MITV, Alaaji Ṣọla Salakọ lo mu wa lọ si MITV, ibẹ la ti bẹrẹ Owurọ la wa.	Ibẹ̀ la ti bẹ̀rẹ̀ ètò Wazobia, ibẹ̀ la wà táa ti kọ lẹ́tà sí MITV, Àlàájì Ṣọlá Sàlàkọ́ ló mú wa lọ sí MITV, ibẹ̀ la ti bẹ̀rẹ̀ Òwúrọ̀ la wà.
Ki lawọn iriri yin nibẹ?	Kí làwọn ìrírí yín níbẹ̀?
Iriri pọ, lojiji naa ni wọn ni ka kuro ni MITV, wọn ni orukọ owurọ la wa ti n bori orukọ ileeṣẹ mitv mọlẹ, ṣe ohun ti Ọlọrun ba ti lọwọ si, ṣe lo maa n da bii idan, bi a ba lọ sode, taa pade awọn oṣiṣẹ lode, ti awọn oṣiṣẹ mitv nama wa nibẹ, awọn eeyan maa n kọkọ da awa lohun ki wọn too da awọn oṣiṣẹ mitv lohun.	Ìrírí pọ̀, lójijì náà ni wọ́n ní ká kúrò ní MITV, wọ́n ní orúkọ òwúrọ̀ la wà ti ń borí orúkọ iléeṣẹ́ mitv mọ́lẹ̀, ṣé ohun tí Ọlọ́run bá ti lọ́wọ́ sí, ṣe ló máa ń dà bíi idán, bí a bá lọ sóde, táa padè àwọn òṣìṣẹ́ lóde, tí àwọn òṣìṣẹ́ mitv namà wà níbẹ̀, àwọn èèyàn máa ń kọ́kọ́ dá àwa lóhún kí wọ́n tóó dá àwọn òṣìṣẹ́ mitv lóhùn.
Ẹyin meloo lẹ n ṣe e lasiko naa?	Ẹ̀yin mélòó lẹ ń ṣe é lásìkò náà?
Awa atọkun mẹrẹẹrin naa la n ṣe e, a maa ṣi tẹlifoonu silẹ, awọn eeyan maa n da seto wa pupọ lati ori foonu, lojiji naa ni wọn ni ka maa lọ, Ohun to mu wa lọ si ilemeṣẹ tẹlifiṣan NTA 10 niyẹn, Oju Inu lorukọ eto taa n ṣe nibẹ, alẹ la n ṣe e, jare naa ni eto tiẹ, ko too di pe a wa si LTV.	Àwa atọ́kùn mẹ́rẹ̀ẹ̀rin náà la ń ṣe é, a máa ṣí tẹlifóònù sílẹ̀, àwọn èèyàn máa ń dá sétò wa púpọ̀ láti orí fóònù, lójijì náà ni wọ́n ní ká ḿaa lọ, Ohun tó mú wa lọ sí ilemeṣẹ́ tẹlifíṣàn NTA 10 nìyẹn, Ojú Inú lorúkọ ètò táa ń ṣe níbẹ̀, alẹ́ la ń ṣe é, jàre náà ní ètò tiẹ̀, kó tóó di pé a wá sí LTV.
Alagba Dele Alake to jẹ kọmiṣanna feto iroyin lasiko naa lo ba Aṣiwaju Bọla Tinubu ti wọn jẹ gomina ipinlẹ Eko sọrọ ti wọn fi pe wa wa sileeṣẹ LTV Alagba Lekan Ogunbanwo lo gba wa lalejo nigba yẹn, wọn kii bẹrẹ eto laarọ, o maa n to bii aago mẹwaa ki wọn too bẹrẹ eto, n lawa ba sọ fun wọn pe aaro kutu lawa fẹẹ maa ṣe tiwa o, aago meje si mẹwaa, wọn ni ko buru kẹrẹkẹrẹ a bẹrẹ si i ri ipolowo ọja, ko too di pe a de ibi taa de lonii.	Alàgbà Délé Aláké tó jẹ́ kọmíṣánnà fétò ìròyìn lásìkò náà ló bá Aṣíwájú Bọ́lá Tinúbú tí wọ́n jẹ́ gómìnà ìpínlẹ̀ Èkó sọ̀rọ̀ tí wọ́n fi pè wá wá siléeṣẹ́ LTV Alàgbà Lékan Ògúnbánwò ló gbà wá lálejò nígbà yẹn, wọn kìí bẹ̀rẹ̀ ètò láàrọ̀, ó máa ń tó bíi aago mẹ́wàá kí wọ́n tóó bẹ̀rẹ̀ et̀ò, n làwa bá sọ fún wọn pé àárò kùtù làwa fẹ́ẹ́ máa ṣe tiwa o, aago méje sí mẹ́wàá, wọ́n ní kò burú kẹ̀rẹ̀kẹ̀rẹ̀ a bẹ̀rẹ̀ sí í rí ìpolówó ọjà, kó tóó di pé a dé ibi táa dé lónìí.
Ki lẹ le ri sọ nipa iṣẹ iroyin, paapaa iṣẹ igbohunsafẹfẹ ati ibaṣepọ yin pẹlu awọn tẹẹ jọ n ṣeto?	Kí lẹ lè rí sọ nípa iṣẹ́ ìròyìn, pàápàá ìṣẹ́ ìgbóhùnsáfẹ́fẹ́ àti ìbáṣepọ̀ yín pẹ̀lú àwọn tẹ́ẹ jọ ń ṣètò?
Iṣẹ igbohunsafẹfẹ ti wọn n pe ni broadcasting pe, teeyan ba ti mọ iṣẹ rẹ niṣẹ, ki eeyan nifẹẹ nnkan to n ṣe, iyẹn lo mu ka moke.	Iṣẹ́ ìgbóhùnsáfẹ́fẹ́ tí wọ́n ń pè ní broadcasting pé, téèyàn bá ti mọ iṣẹ́ rẹ̀ níṣẹ́, kí èèyàn nífẹ̀ẹ́ nǹkan tó ń ṣe, ìyẹn ló mú ká mókè.
Fun apẹẹrẹ, aago marun la ma kuro nile lojoojumọ, awa mẹrẹẹrin ko mọra wa ri, ko too di pe a bẹrẹ eto, ṣugbọn Ọlọrun da wa pọ.	Fún àpẹẹrẹ, aago márùn la má kúrò nílé lójoojúmọ́, àwa mẹ́rẹ̀ẹ̀rin kò mọra wa rí, kó tóó di pé a bẹ̀rẹ̀ ètò, ṣùgbọ́n Ọlọ́run dà wá pọ̀.
Awọn ti wọn ri i pe nnkan taa n ṣe jọju ni wọn waa darapọ mọ wa, ọlẹ nikan laye o gba.	Àwọn tí wọ́n rí i pé nǹkan táa ń ṣe jọjú ni wọ́n wáá darapọ̀ mọ́ wa, ọ̀lẹ nìkan làyè ò gbà.
Ẹ sọ nipa ọjọ manigbagbe fun waỌjọ ti mi o le gbagbe lọjọ ti ọlọkada kan gbe mi lati redio nibi lọ si Allen ni Ikẹja, bi mo ti debẹ ko gba owo lọwọ mi, ṣe lo ni ki n maa lọ, o ni ṣebi emi ni mo n ṣeto ori tẹlifiṣan, ti a n da awọn laraya, O jẹ ohun iwuri fun mi.	Ẹ sọ nípa ọjọ́ mánigbàgbé fún waỌjọ́ tí mi ò le gbàgbé lọjọ́ tí ọlọ́kadà kan gbé mi láti rédíò níbí lọ sí Allen ní Ìkẹjà, bí mo ti débẹ̀ kò gba owó lọ́wọ́ mi, ṣe ló ní kí n máa lọ, ó ní ṣèbí èmi ni mo ń ṣètò orì tẹlifíṣàn, tí a ń dá àwọn lárayá, Ó jẹ́ ohun ìwúrí fún mi.
Mi o tun gbagbe bii ọdun mẹrin sẹyin ti mo n gbaradi fọjọọbi mi, o ku ọla mo wọ mọto lọ sile ni Ikorodu, nitori wọn n tun mọto mi ṣe.	Mi ò tún gbàgbé bíi ọdún mẹ́rin sẹ́yìn tí mo ń gbáradì fọ́jọ́ọ̀bí mi, ó ku ọ̀la mo wọ mọ́tò lọ sílé ní Ìkòròdú, nítorí wọ́n ń tún mọ́tò mi ṣe.
Lọrọ kan ṣa, lori biriiji mile 12 la ti lasidẹnti, ibẹ ni ẹsẹ mi ti kan.	Lọ́rọ̀ kan ṣá, lórí bírííjì mile 12 la ti lásídẹ́ńtì, ibẹ̀ ni ẹsẹ̀ mí ti kán.
Ibi iṣẹ lo yẹ ki n sun, ṣugbọn awọn nnkan ti mo fẹẹ lo wa nile.	Ibi iṣẹ́ ló yẹ kí n sùn, ṣùgbọ́n àwọn nǹkan tí mo fẹ́ẹ́ lò wà nílé.
Awọn ti Ọlọrun lo ni Kayode Adumadeyin, Ididowo, manija Pasuma ati ọmọ mi AbdulWasiu Adewọye, awọn ni wọn pe awọn eeyan ti wọn waa sanwo itọju mi lọsibitu.	Àwọn tí Ọlọ́run lò ni Káyòdé Adùmádèyìn, Ìdídowó, máníjà Pàsúmà àti ọmọ mí AbdulWasiu Adéwọyè, àwọn ni wọ́n pè àwọn èèyàn tí wọ́n wáá sanwó ìtọ́jú mi lọ́sibítù.
Ki lẹ le sọ nipa arun korona to gbode yii, njẹ iru ẹ tiẹ ṣẹlẹ ri latigba tẹẹ ti bẹrẹ iṣẹ iroyin?Aimọye konile-o-gbele, ṣugbọn kii ṣe bii korona yii, bii igba owo epo ati June 12.	Kí lẹ lè sọ nípa àrùn kòrónà tó gbòde yìí, ǹjẹ́ irú ẹ̀ tiẹ́ ṣẹlẹ̀ rí látìgbà tẹ́ẹ ti bẹ̀rẹ̀ iṣẹ́ ìròyìn?Àìmọye kónílé-ó-gbélé, ṣùgbọ́n kìí ṣe bíi kòrónà yìí, bíi ìgbà owó epo àti June 12.
A ti gbọ bird flu, a ti gbọ ebola ati lassa, ṣugbọn ti koro yii, alabọrun ti fẹẹ maa dẹwu, Emi o lodi si iṣẹṣe o, mo gbagbọ ninu iṣegun ibilẹ, o logun tawọn obi wa n ṣe nigba tawa wa ni kekere, ṣugbọn ọlaju ti ba nnkan jẹ, mo gba pe agbo ati eweko lounjẹ wa nilẹ Yoruba O loun ta n pe ni taagiri laye atijọ, a kii ṣaisan nigba yẹn, mi o ni ka ma tọju ara wa.	A ti gbọ́ bird flu, a ti gbọ́ èbólà àti lássà, ṣùgbọ́n ti kòró yìí, àlàbọrùn ti fẹ́ẹ́ máa dẹ̀wù, Èmi ò lòdì sí ìṣẹ̀ṣe o, mo gbàgbọ́ nínú ìṣègun ìbílẹ̀, ó lógun táwọn òbí wa ń ṣe nígbà táwa wà ní kékeré, ṣùgbọ́n ọ̀làjú ti ba nǹkan jẹ́, mo gbà pé àgbo àti ewéko louńjẹ wa nílẹ̀ Yorùbá Ó lóun ta ń pè ní taagìrì láyé àtijọ́, a kìí ṣàìsàn nígbà yẹn, mi ò ní ká má tọ́jú ara wa.
Ounjẹ wa gbọdọ jẹ ogun wa, ki ogun wa naa jẹ ounjẹ wa.	Ouńjẹ wa gbọ́dọ̀ jẹ́ ògùn wa, kí ògùn wa náà jẹ́ ouńjẹ wa.
Ki lawọn afojusun yin fun ọja ọla eto owurọ la wa?	Kí làwọn àfojúsùn yín fún ọjá ọ̀la ètò òwúrọ̀ la wà?
Afọjusun fun ọjọ ọla Owurọ la wa ni pe ki n fiṣẹ yii le awọn ọmọ lọwọ, ṣugbọn mo dupẹ pe Ọlọrun ti tara mi gbe ọmọ dide, awọn naa si ti n goke agba.	Àfọjúsùn fún ọjọ́ ọ̀la Òwúrọ̀ la wà ni pé kí n fiṣẹ́ yìí lé àwọn ọmọ lọ́wọ́, ṣùgbọ́n mo dúpẹ́ pé Ọlọ́run ti tara mi gbé ọmọ dìde, àwọn náà sì ti ń gòkè àgbà.
Wọn wa lAmerika, Bimbọla Talọba, Texas lo wa, bẹẹ la tun ni Samuel Roland, o wa niluu London, Bimbọla Badmus naa wa ni Orisun TV, Olasọji Fisayọmi.	Wọ́n wà l’Áméríkà, Bímbọ́lá Talọba, Texas ló wà, bẹ́ẹ̀ la tún ní Samuel Roland, ó wà nílùú London, Bímbọ́lá Badmus náà wà ní Orísun TV, Olásọjí Fisáyọ̀mi.
Kii ṣe emi lo bi wọn latinu, ṣugbọn awọn ọmọ to tara mi dide niyẹn.	Kìí ṣe èmi ló bí wọn látinú, ṣùgbọ́n àwọn ọmọ tó tara mi dìde nìyẹn.
Bẹẹ ni AbdulWasiu Sunday Adewọye to jẹ ọmọ bibi mi, oun n ṣe olootu, o n ṣe manija elere, ati bẹẹ bẹẹ lọ.	Bẹ́ẹ̀ ni AbdulWasiu Sunday Adéwọyè tó jẹ́ ọmọ bíbí mi, oùn ń ṣe olóòtú, ó ń ṣe máníjà eléré, àti bẹ́ẹ̀ bẹ́ẹ̀ lọ.
A dupẹ pe Ọlọrun n jẹ ka rẹni fi ẹyin silẹ fun.	A dúpẹ́ pé Ọlọ́run ń jẹ́ ká rẹ́ni fi ẹ̀yìn sílẹ̀ fún.
Ise yii daa debii pe waa mọ eeyan, ti o ko ba jẹ onijibiti, ti o ko jẹ ole, ti o ko jẹ ẹni to n gbaṣẹ oniṣẹ ti ko ni ṣe e, waa tun lowo lọwọ, afi eeyan mimọ sọrọ ohun gbogbo lo ni.	Isé yìí dáa débii pé wàá mọ èèyàn, tí o kò bá jẹ́ oníjìbìtì, tí o kò jẹ́ olè, tí o kò jẹ́ ẹni tó ń gbaṣẹ́ oníṣẹ́ tí kò ní ṣé é, wàá tún lówó lọ́wọ́, àfi èèyàn mímọ̀ sọrọ̀ ohun gbogbo ló ní.
Mo maa n farabalẹ kọ awọn ọmọ to wa labẹ mi ni.	Mo máa ń farabalẹ̀ kọ́ àwọn ọmọ to wà lábẹ́ mi ni.
A ni King Larry Live lAmerika, o ti le laadọrun ọdun, emi ṣẹṣẹ le lọgọta ni, emi naa maa ju bẹẹ lọ, niwọn igba ti mo ba ṣi n sọrọ lẹnu, emi naa a maa ṣiṣẹ yii lọ, mi o ṣetan ati fẹyinti nidii ẹ.	A ní King Larry Live l’Áméríkà, ó ti lé láàdọ́rùn ọdún, èmí ṣẹ̀ṣẹ̀ lé lọ́gọ́ta ni, èmi náà máa ju bẹ́ẹ̀ lọ, níwọ̀n ìgbà tí mo bá ṣì ń sọ̀rọ̀ lẹ́nu, èmi náà á máa ṣiṣẹ́ yìí lọ, mi ò ṣetán àti fẹ̀yìntì nídìí ẹ̀.
Kin ni imọran yin fawọn to n bọ lẹyin ti wọn fẹẹ darapọ mọ iṣẹ yii?Imọran mi fawọn oniroyin ti wọn ṣẹṣẹ n dide, mo gba wọn niyanju ki wọn ṣe daadaa.	Kín ni ìmọ̀ràn yín fáwọn tó ń bọ̀ lẹ́yìn tí wọ́n fẹ́ẹ ́darapọ̀ mọ́ iṣẹ́ yìí?Ìmọ̀ràn mi fáwọn oníròyìn tí wọ́n ṣẹ̀ṣẹ̀ ń dìde, mo gbà wọ́n níyànjú kí wọ́n ṣe dáadáa.
Eeyan gbọdọ ni awokọṣe.	Èèyàn gbọ́dọ̀ ní àwòkọ́ṣe.
Ni pataki, ẹni ba maa ṣiṣẹ iroyin gbọdọ ni amumọra ati ifarada, nitori ko fi bẹẹ si owo nibẹ.	Ní pàtàkì, ẹní bá máa ṣiṣẹ́ ìròyìn gbọ́dọ̀ ní àmúmọ́ra àti ìfaradà, nítorí kò fi bẹ́ẹ̀ sí owó níbẹ̀.
Ẹ jẹ ka tiẹ mọ bi ẹ ṣe bẹrẹ, ati pe awọn wo lawokọṣẹ yin nidii iṣẹ iroyin yii?	Ẹ jẹ́ ká tiẹ̀ mọ̀ bí ẹ ṣe bẹ̀rẹ̀, àti pé àwọn wo làwòkọ́ṣẹ yín nídìí iṣẹ́ ìròyìn yìí?
Oloogbe Diran Ajijẹdidun ni awokọṣe mi, lati igba ti mo ti wa nileewe alakọọbẹrẹ, ti wọn ba n ka iroyin bayii, bii keeyan maa pọn wọn lẹnu la ni, lemi naa wa sọ pe bi mo ba dagba, maa fẹẹ ṣiṣẹ iroyin.	Olóògbé Dìran Ajíjẹdídùn ni àwòkọ́ṣe mi, láti ìgbà tí mo ti wà níléèwé alákọ̀ọ́bẹ̀rẹ̀, tí wọ́n bá ń ka ìròyìn báyìí, bíi kéèyàn máa pọ́n wọn lẹ́nu lá ni, lèmi náà wá sọ pé bí mo bá dàgbà, màá fẹ́ẹ́ ṣiṣẹ́ ìròyìn.
Mi o kawe pupọ, ṣugbọn mo lanfaani ati sunmọ awọn eeyan lati kawe apilẹkọ oloyinbo loriṣiiriṣii.	Mi ò kàwé púpọ̀, ṣùgbọ́n mo láǹfààní àti súnmọ́ àwọn èèyàn láti kàwé àpilẹ̀kọ olóyìnbó lóríṣìíríṣìí.
Nnkan teeyan ba maa ṣe laye ko ṣe e daadaa, eeyan gbọdọ tẹra mọ.	Nǹkan téèyàn bá ḿaa ṣe láyé kó ṣe é dáadáa, èèyàn gbọ́dọ̀ tẹra mọ.
Laye ọjọ yẹn, ko si kọmputa, ko si nnkan.	Láyé ọjọ́ yẹn, kò sí kọ̀mpútà, kò sí nǹkan.
Nigba mi-in tawọn oloṣelu ba ni ka wa ba awọn, a a ti de ile wọn lati aarọ, o di ale ki a too kuro nibẹ, ṣebi awa la wa nnkan wa, a gbọdọ duro ni, nitori awa la fẹẹ gbohun lẹnu wọn, ẹlomii ko tiẹ ni da wa lohun di irọlẹ lati aarọ ti a ti wa nibẹ.	Nígbà mí-ìn táwọn olóṣèlú bá ní ká wá bá àwọn, a á ti dé ilé wọn láti àárọ̀, ó di alé kí a tóó kúrò níbẹ̀, ṣèbí àwa la wá nǹkan wá, a gbọ́dọ̀ dúró ni, nítorí àwa la fẹ́ẹ́ gbohùn lẹ́nu wọn, ẹlòmíì kò tiẹ̀ ní dá wa lóhùn di ìrọ̀lẹ́ láti àárọ̀ tí a ti wà níbẹ̀.
Ṣugbọn ni bayii, awọn eeyan ti dọlẹ, kọmputa ti sọ awọn eeyan dọlẹ, ohun ti lagbaja ba sọ ni wọn maa ji kọ, ti wọn maa fi tiwọn kun un.	Ṣùgbọ́n ní báyìí, àwọn èèyàn ti dọ̀lẹ, kọ̀mpútà ti sọ àwọn èèyàn dọ̀lẹ, ohun tí lágbájá bá sọ ni wọ́n ḿaa jí kọ, tí wọ́n ḿaa fi tiwọn kún un.
Ko sẹni to n jade lọọ ṣewadii mọ.	Kò sẹ́ni tó ń jáde lọọ ṣèwádìí mọ́.
Ki Ọlọrun fọrun kọ Ọgbẹni Bisi Ajala.	Kí Ọlọ́run fọ̀run kọ́ Ọ̀gbẹ́ni Bísí Àjàlá.
Lọdun 1982 si 83, ọdọ wọn la ti bẹrẹ iṣẹ iroyin.	Lọ́dún 1982 sí 83, ọ̀dọ̀ wọn la ti bẹ̀rẹ̀ iṣẹ́ ìròyìn.
Iwe iroyin Ariya lorukọ iwe iroyin yẹn.	Ìwé ìròyìn “Àríyá” lorúkọ ìwé ìròyìn yẹn.
Loootọ iṣẹ awọn to n tẹwe iyẹn Printer ni mo kọ, ni Oke Popo, lẹyin iyẹn ni mọ lọọ kọṣẹ awọn to n ṣe fi manṣinni tẹwe ati awọn ti wọn kọwe, eyi ti wọn n pe ni Typing ati Shorthand, lọdọ Baba Mero, ọga awọn ẹgbẹ oṣere Awada Kẹrikẹri.	Lóòótọ́ iṣẹ́ àwọn tó ń tẹ̀wé ìyẹn Printer ni mo kọ́, ní Òkè Pópó, lẹ́yìn ìyẹn ni mọ lọọ kọ́ṣẹ́ àwọn tó ń ṣe fi manṣínnì tẹ̀wé àti àwọn tí wọ́n kọ̀wé, èyí tí wọ́n ń pè ní Typing àti Shorthand, lọ́dọ̀ Bàbá Mèró, ọ̀gá àwọn ẹgbẹ́ òṣèré Àwàdà Kẹríkẹrì.
Lẹyin ti mo ṣetan ni mọ lọọ darapọ mọ awọn ileeṣẹ adani loriṣiiriṣii.	Lẹ́yìn tí mo ṣetán ni mọ lọọ darapọ̀ mọ àwọn iléeṣẹ́ àdáni lóríṣìíríṣìí.
Awa fẹẹ kuro nileeṣẹ Iwe Iroyin Ariya ni Oloogbe Lanre Dodo Balogun to da ileeṣẹ Alariya Oodua silẹ de.	Àwa fẹ́ẹ́ kúrò níléeṣẹ́ Ìwé Ìròyìn Àríyá ní Olóògbé Láńre Dòdò Balógun tó dá iléeṣẹ́ Aláríyá Oòduà sílẹ̀ dé.
Bẹẹ naa la tun ṣe iwe iroyin O ṣele nigba naa.	Bẹ́ẹ̀ náà la tún ṣe ìwé ìròyìn “Ó ṣelè” nígbà náà.
Ohun to jẹ ki iṣẹ iroyin rọrun fun wa niyẹn, nitori a maa n jade lọọ ṣiṣẹ iroyin ni, kii ṣe inu abẹle la ti n ṣiṣẹ, Ohun ti wọn fi kọ wa niyẹn, ohun to mọ wa lara di asiko yii niyẹn, Owo ti mo n ri lasiko yẹn ju owo ti maa gba loṣu kan lọ, A n gbadun bi eera inu ṣuga ni, ko too di pe wọn ni ka maa lọ, Iṣẹ iroyin kii ṣe ohun teeyan le dawọle lai gbaradi fun un.	Ohun tó jẹ́ kí iṣẹ́ ìròyìn rọrùn fún wa nìyẹn, nítorí a máa ń jáde lọọ ṣiṣẹ́ ìròyìn ni, kìí ṣe inú abẹ́lé la ti ń ṣiṣẹ́, Ohun tí wọ́n fi kọ́ wa nìyẹn, ohun tó mọ́ wa lára di àsìkò yìí nìyẹn, Owó tí mo ń rí lásìkò yẹn ju owó tí màá gbà lóṣù kan lọ, À ń gbádùn bí èèrà inú ṣúgà ni, kó tóó di pé wọ́n ní ká máa lọ, Iṣẹ́ ìròyìn kìí ṣe ohun téèyàn le dáwọ́lé lá̀i gbáradì fún un.
Ki lo wa laarin ẹyin ati Pasuma?	Kí ló wà láàrin ẹ̀yin àti Pàsúmà?
Mo kan nifẹẹ Pasuma ni, Ọlọrun lo fi ifẹ rẹ si mi lọkan, Ọdun 1996 ni mo pade ẹ, mo wa lọfiisi Ẹruọwa lọjọ naa, wọn o ti i mọ ọ ni Pasuma, o ni kataa lọjọ naa, mo fun un loogun lo, o si loogun yẹn, o ṣiṣẹ.	Mo kàn nífẹ̀ẹ́ Pàsúmà ni, Ọlọ́run ló fi ìfẹ́ rẹ̀ sí mi lọ́kàn, Ọdún 1996 ni mo pàdé ẹ̀, mo wà lọ́fíísì Ẹrúọwá lọ́jọ́ náà, wọn ò tí ì mọ̀ ọ́ ní Pàsúmà, ó ní kàtáá lọ́jọ́ náà, mo fún un lóògùn lò, ó sì loògùn yẹn, ó ṣiṣẹ́.
Ṣugbọn nigba taa bẹrẹ Ojumọ Ire lọdọ Aromirẹ, a bẹrẹ si i lo fidio rẹ, a maa n lo daadaa, gbogbo wọn naa la maa n lo orin wọn, paapaa gbogbo wọn ti wọn wa lati Muṣin, mo nifẹẹ gbogbo wọn, ṣugbọn Ọlọrun kan fi tiẹ si mi lọkan ni.	Ṣùgbọ́n nígbà táa bẹ̀rẹ̀ Ojúmọ́ Ire lọ́dọ̀ Arómirẹ́, a bẹ̀rẹ̀ sí í lo fídíò rẹ̀, a máa ń lò daadaa, gbogbo wọn náà la máa ń lo orin wọn, pàápàá gbogbo wọn tí wọ́n wá láti Muṣin, mo nífẹ̀ẹ́ gbogbo wọn, ṣùgbọ́n Ọlọ́run kàn fi tiẹ̀ sí mi lọ́kàn ni.
Nigba ti a wa bẹrẹ tiwa, mo maa n pe wọn wa, ti mo ba ṣi ni nnkan i ṣe, o maa n wa.	Nígbà tí a wá bẹ̀rẹ̀ tiwa, mo máa ń pè wọ́n wá, tí mo bá ṣì ní nǹkan í ṣe, ó máa ń wá.
Ṣugbọn lọdun kan lọhun un lawọn ọmọ kan waa ba mi, wọn lawọn fẹẹ da ẹgbẹ Pasuma silẹ, wọn pe e ni Pasuma Fans Club, wọn lawọn fẹẹ fi mi ṣe baba ẹgbẹ, ṣugbọn mo sọ fun wọn pe ki wọn ṣi lọọ maa ṣẹgbẹ na, ki n wo iru iwa ti wọn a maa mu jade.	Ṣùgbọ́n lọ́dún kan lọ́hùn ún làwọn ọmọ kan wáá bá mi, wọ́n láwọn fẹ́ẹ́ dá ẹgbẹ́ Pàsúmà sílẹ̀, wọ́n pè é ní Pàsúmà Fans Club, wọ́n láwọn fẹ́ẹ́ fi mí ṣe bàbá ẹgbẹ́, ṣùgbọ́n mo sọ fún wọn pé kí wọ́n ṣì lọọ máa ṣẹgbẹ́ nà, kí n wo irú ìwà tí wọ́n á máa mú jáde.
Nigba ti mo si yẹ wọn wo fun ọsẹ mẹjọ mo waa ba wọn, mo mu wọn lọ sọdọ Pasuma, o si tẹwọ gba wọn, bo ṣe dohun niyẹn.	Nígbà tí mo sì yẹ̀ wọ́n wò fún ọ̀sẹ̀ mẹ́jọ mo wáá bá wọn, mo mú wọn lọ sọ́dọ̀ Pàsúmà, ó sì tẹ́wọ́ gbà wọ́n, bó ṣe dòhun nìyẹn.
Ọga banki Zenith da owo olowo sapo, lo ba dero atimọle	Ọ̀gá báǹkì Zenith da owó olówó sápò, ló bá dèrò àtìmọĺé
Ileẹjọ giga apapọ ilẹ wa, to fi ilu Eko ṣebugbe ti paṣẹ pe ki wọn lọọ fi ọga agba ileefowopamọ Zenith, Ọgbẹni Fidelis Egueke, pamọ satimọle titi di ọjọ Tusde, tii ṣe ọjọ kinni, oṣu kejila, ọdun yii.	Iléẹjọ́ gíga àpapọ̀ ilẹ̀ wa, tó fi ìlú Èkó ṣebùgbé ti pàṣẹ pé kí wọ́n lọọ fi ọ̀gá àgbà iléèfowópamọ́ Zenith, Ọ̀gbẹ́ni Fidelis Egueke, pamọ́ sátìmọ́lé títí di ọjọ́ Tusde, tíí ṣe ọjọ́ kínní, oṣù kejìlá, ọdún yìí.
Ọgbẹni Fidelis Egueke ni ọga agba ileefowopamọ ọhun to wa niluu Asaba niipinlẹ Warri.	Ọ̀gbẹ́ni Fidelis Egueke ni ọ̀gá àgbà iléèfowópamọ́ ọ̀hún tó wà nílùú Àsàbà níìpínlẹ̀ Warri.
Adajọ Austine Chuka Obiozor lo paṣẹ pe ki wọn fi ọkunrin ọhun pamọ si atimọle awọn ọtẹlẹmuyẹ to wa ni Alagbọn ni Ikoyi, lEkoo.	Adájọ́ Austine Chuka Obiozor ló pàṣẹ pé kí wọ́n fi ọkùnrin ọ̀hun pamọ́ sí àtìmọ́lé àwọn ọ̀tẹlẹ̀múyẹ́ tó wà ní Alágbọn ní Ìkòyí, l’Ékòó.
Ohun ti Aṣejere gbọ ni pe Ọgbẹni Egueke sọ niwaju adajọ naa pe oun ko jẹbi ẹsun jibiti ti awọn ọtẹlẹmuyẹ fi kan oun.	Ohun tí Àṣejèrè gbọ́ ni pé Ọ̀gbẹ́ni Egueke sọ níwájú adájọ́ náà pé òun kò jẹ̀bi ẹ̀sùn jìbìtì tí àwọn ọ̀tẹlẹ̀múyẹ́ fi kan òun.
Owo tiye rẹ to Ọgọsan-an miliọnu naira ni wọn ni ọkunrin naa ṣe baṣu-baṣu.	Owó tíye rẹ̀ tó Ọgọ́sàn-án mílíọ̀nù náírà ni wọ́n ní ọkùnrin náà ṣe báṣu-bàṣu.
Agbẹjọro olupejọ, Mọrufu Animaṣaun, sọ fun ileẹjọ pe laarin ọjọ kẹrinla, oṣu karun-un, ọdun 2010, ati ọjọ kọkanlelọgbọn, oṣu kejila, ọdun 2019, lojule keji, opopona Balogun, Ikoyi, lEkoo, olujẹjọ naa pẹlu awọn kan ti wọn ti na papa bora, lẹdi apo pọ lati purọ gba owo lọwọ ileeṣẹ kan, Global Select Investment Services Ltd, pe awọn maa ba wọn ta awọn ọja kan, tawọn si maa da owo naa pada si banki wọn.	Agbẹjọ́rò olùpèjọ́, Mọ̀rúfù Anímáṣaun, sọ fún iléẹjọ́ pé láàrín ọjọ́ kẹrìnlá, oṣù karùn-ún, ọdún 2010, àti ọjọ́ kọkànlélọ́gbọ̀n, oṣù kejìlá, ọdún 2019, lójúlé kejì, òpópónà Balógun, Ìkòyí, l’Ékòó, olùjẹ́jọ́ náà pẹ̀lú àwọn kan tí wọ́n ti na pápá bora, lẹ̀di àpo pọ̀ láti purọ́ gba owó lọ́wọ́ iléeṣẹ́ kan, Global Select Investment Services Ltd, pé àwọn máa bá wọn ta àwọn ọjà kan, táwọn sì máa dá owó náà padà sí báńkì wọn.
Animaṣaun tun sọ fun olujẹjọ pe lẹyin ti ọga banki yii taja naa tan, ṣe ni wọn da owo naa lọ sapo ọga banki naa, ni wọn ba puro pe ọpọ awọn ọja ti wọn ko waa ta naa, feeki ni wọn.	Anímáṣaun tún sọ fún olùjẹ́jọ́ pé lẹ́yìn tí ọ̀gá báńkì yìí tajà náà tán, ṣe ni wọ́n da owó náà lọ sápò ọ̀gá báńkì náà, ni wọ́n bá puró pé ọ̀pọ̀ àwọn ọjà tí wọ́n kó wáá tà náà, féèkì ni wọ́n.
Gbogbo awọn ẹsun yii ni agbẹjọro fidi ẹ mulẹ pe o lodi sofin ilẹ wa, ni adajọ ba ni ki wọn lọọ fi ọkunrin naa pamọ satimọle.	Gbogbo àwọn ẹ̀sùn yìí ni agbẹjọ́rò fìdí ẹ̀ múlẹ̀ pé ó lòdì sófin ilẹ̀ wa, ni adájọ́ bá ní kí wọ́n lọọ fi ọkùnrin náà pamọ́ sátìmọ́lé.
Ẹ ma fun ẹnikẹni lowo lati gbawe aṣẹ ijọba  Lanre Mọjọla	Ẹ má fún ẹnikẹ́ni lówó láti gbàwé àṣẹ ìjọba – Láńre Mọ́jọlá
Ẹni to n ṣakoso ajọ to n ri si ọrọ aabo niipinlẹ Eko, iyẹn Lagos State Safety Commission, Ọgbẹni Lanre Mọjọla ti ṣalaye pe ijọba ko fun ẹnikẹni laṣẹ ati gba owo lọwọ awọn araalu tabi lọwọ ileeṣẹ kan fun iforukọsilẹ tijọba ni ki wọn waa ṣe lati bẹrẹ iṣẹ pada.	Ẹni tó ń ṣàkóso àjọ tó ń rí sí ọ̀rọ̀ ààbò níìpínlẹ̀ Èkó, ìyẹn Lagos State Safety Commission, Ọ̀gbẹ́ni Láńre Mọ́jọlá ti ṣàlàyé pé ìjọba kò fún ẹnikẹ́ni láṣẹ àti gba owó lọ́wọ́ àwọn aráàlú tàbí lọ́wọ́ iléeṣẹ́ kan fún ìforúkọsílẹ̀ tíjọba ní kí wọ́n wáá ṣe láti bẹ̀rẹ̀ iṣẹ́ pada.
Bẹẹ o ba gbagbe, laipẹ yii ni ijọba ipinlẹ Eko ṣi anfaani silẹ fawọn onileeṣẹ lati maa waa forukọ silẹ ki wọn ba a le lanfaani ati ṣilẹkun ileeṣẹ wọn ki wọn ba a le bẹrẹ eto ọrọ aje wọn.	Bẹ́ẹ́ ò bá gbàgbé, láìpẹ́ yìí ni ìjọba ìpínlẹ̀ Èkó ṣí ànfààní sílẹ̀ fáwọn oníléeṣẹ́ láti máa wáá forúkọ sílẹ̀ kí wọ́n ba à le láǹfààní àti ṣílẹ̀kùn iléeṣẹ́ wọn kí wọ́n ba à le bẹ̀rẹ̀ ètò ọrọ̀ ajé wọn.
Latigba ti arun Korona ti bẹ silẹ ni gbogbo awọn ileeṣẹ ijọba ati adani to wa lEkoo ti kogba wọle.	Látìgbà tí àrùn Kòrónà ti bẹ́ sílẹ̀ ni gbogbo àwọn iléeṣẹ́ ìjọba àti àdáni tó wà l’Ékòó ti kógbá wọlé.
Kete tijọba apapọ lAbuja kede pe ki awọn ileeṣẹ naa bẹrẹ iṣẹ pada ni ijọba ipinlẹ Eko ṣeto iforukọsilẹ ati ayẹwo fun awọn ileeṣẹ ti wọn fẹẹ ṣilẹkun wọn.	Kété tíjọba àpapọ̀ l’Ábújá kéde pé kí àwọn iléeṣẹ́ náà bẹ̀rẹ̀ iṣẹ́ padà ni ìjọba ìpínlẹ̀ Èkó ṣètò ìforúkọsílẹ̀ àti àyẹ̀wò fún àwọn iléeṣẹ́ tí wọ́n fẹ́ẹ́ ṣílẹ̀kùn wọn.
Nigba to n ba awọn oniroyin sọrọ ni Alausa, Ikeja, lEkoo, Mọjọla ni ko sẹni tileeṣẹ oun fun laṣẹ ati gba owo lọwọ ẹnikẹni fun ayẹwo tijọba loun fẹẹ ṣe fun awọn ileeṣẹ, ati pe ayẹwo naa ko le ju iṣẹju marun un lọ, lẹyin naa lawọn maa fun ileeṣẹ naa ni iwe ẹri o-ti-yege.	Nígbà tó ń bá àwọn oníròyìn sọ̀rọ̀ ní Aláùsá, Ìkejà, l’Ékòó, Mọ́jọlá ní kò sẹ́ni tíléeṣẹ́ òun fún láṣẹ àti gba owó lọ́wọ́ ẹnikẹ́ni fún àyẹ̀wò tíjọba lóun fẹ́ẹ́ ṣe fún àwọn iléeṣẹ́, àti pé àyẹ̀wò náà kò le ju ìṣẹ́jú márùn ún lọ, lẹ́yìn náà làwọn máa fún iléeṣẹ́ náà ní ìwé ẹ̀rí ‘o-ti-yege’.
O ni, iwe ẹri yii lo fun ileeṣẹ naa lanfaani ati bẹrẹ iṣẹ pada ni pẹrẹu, ọfẹ lo si ba de.	Ó ní, ìwé ẹ̀rí yìí ló fún iléeṣẹ́ náà lánfààní àti bẹ̀rẹ̀ iṣẹ́ padà ní pẹrẹu, ọ̀fẹ́ ló sì bá dé.
Ọmọjọla ni, awọn ileeṣẹ to le lẹgbẹrun lawọn ti ṣayewo naa fun, bẹẹ niṣẹ tun ṣi n lọ lọwọ.	Ọmọ́jọlá ní, àwọn iléeṣẹ́ tó lé lẹ́gbẹ̀rún làwọn ti ṣàyèwò náà fún, bẹ́ẹ̀ niṣẹ́ tún ṣì ń lọ lọ́wọ́.
Bakan naa lo tun ṣalaye pe nitori ati jẹ ati mu lawọn ṣe gba awọn araalu laye ati maa lọ si ọja, nitori naa kẹnikan ma fi ọrọ ṣiṣi ọja we ṣiṣi awọn ileejọsin.	Bákan náà ló tún ṣàlàyé pé nítorí àti jẹ àti mu làwọ́n ṣe gba àwọn aráàlú láyè àti ḿaa lọ sí ọjà, nítorí náà kẹ́nìkan má fi ọ̀rọ̀ ṣíṣí ọjà wé ṣíṣí àwọn iléèjọsìn.
Amọ ṣa o, o rọ awọn obi lati tọju ọmọ wọn, ki wọn ma si jẹ ki ẹnikẹni lọ si ṣọọṣi tabi mọṣalaaṣi lasiko yii, nitori pe o lewu.	Àmọ́ ṣá o, ó rọ àwọn òbi láti tọ́jú ọmọ wọ́n, kí wọ́n má sì jẹ́ kí ẹnikẹ́ni lọ sí ṣọ́ọ̀ṣì tàbi mọ́ṣálááṣí lásìkò yìí, nítorí pé ó léwu.
O ni, ọrọ naa kan awọn to ti le lọdun marundinlaaadọrin, gẹgẹ bi gomina ti sọ.	Ó ní, ọ̀rọ̀ náà kan àwọn tó ti lé lọ́dún márùndínláàádọ́rin, gẹ́gẹ́ bí gómìnà ti sọ.
Ẹ yee sọ isọkusọ, owo kọ lọrẹ mi ba lọ sọdọ MC Oluọmọ, ifẹ ni	“Ẹ yéé sọ ìsọkúsọ, owó kọ́ lọ̀rẹ́ mi bá lọ sọ́dọ̀ MC Olúọmọ, ìfẹ́ ni”
Ọmọbinrin kan ti n sọrọ sawọn alayọnusọ ti wọn n sọ isọkusọ kiri igboro pe owo ni Ehi Ogbebor, obinrin ti alaga awọn onimọto lEkoo, Alaaji Musuliu Akinsanya, ṣẹṣẹ n fẹ.	Ọmọbìnrin kan ti ń sọ̀rọ̀ sáwọn aláyọnusọ tí wọ́n ń sọ ìsọkúsọ kiri ìgboro pé owó ni Ehi Ogbebor, obìnrin tí alága àwọn onímọ́tò l’Ékòó, Àlàájì Músúlíù Akínsànyà, ṣẹ̀ṣẹ̀ ń fẹ.
Ọmọbinrin yii ni; ko sootọ nibẹ rara, ifẹ lo sun ọrọ oun de ọdọ MC Oluọmọ.	Ọmọbìnrin yìí ní; kò sóòtọ́ níbẹ̀ rárá, ìfẹ́ ló sún ọ̀rọ̀ òun dé ọ̀dọ̀ MC Olúọmọ.
Blessing Osom lorukọ ọmọbinrin naa, o si jẹ ọkan ninu awọn ọrẹ timọ-timọ Ehi, iyawo ọsingin tuntun ti Alaaji Akinsanya ṣẹṣẹ n fẹ.	Blessing Osom lorúkọ ọmọbìnrin náà, ó sì jẹ́ ọ̀kan nínú àwọn ọ̀rẹ́ tímọ́-tímọ́ Ehi, ìyàwó ọ̀sìngín tuntun tí Àlàájì Akínsànyà ṣẹ̀ṣẹ̀ ń fẹ́.
Bẹẹ o ba gbagbe, laipẹ yii ni Aṣejere sọ fun yin nipa ifẹ ọmọbinrin Ehi yii, ati Alaaji MC Oluọmọ, bi wọn ti fẹran ara wọn, ati bi wọn ti n gbaradi lati ṣegbeyawo laipẹ.	Bẹ́ẹ́ ò bá gbàgbé, láìpẹ́ yìí ni Àṣejèrè sọ fún yín nípa ìfẹ́ ọmọbìnrin Ehi yìí, àti Àlàájì MC Olúọmọ, bí wọ́n ti fẹ́ràn ara wọn, àti bí wọ́n ti ń gbáradì láti ṣègbeyàwó láìpẹ́.
Ṣugbọn, kete ti iroyin naa ti bẹ sigboro lawọn eeyan ti n sọ pe nitori owo lọmọbinrin ara Edo naa ṣe n lẹ mọ MC Oluọmọ kaakiri, ohun to mu ki Blessing da wọn lohun pe, irọ funfun balau, kii ṣe nitori owo o, ifẹ lo sun Ehi de ọdọ MC, ki wọn yee sọ isọkusọ rara.	Ṣùgbọ́n, kété tí ìròyìn náà ti bẹ́ sígboro làwọn èèyàn ti ń sọ pé nítorí owó lọmọbìnrin ará Edo náà ṣe ń lẹ̀ mọ́ MC Olúọmọ káàkiri, ohun tó mú kí Blessing dá wọn lóhùn pé, irọ́ funfun báláú, kìí ṣe nítorí owó o, ìfẹ́ ló sún Ehi dé ọ̀dọ̀ MC, kí wọ́n yéé sọ ìsọkúsọ rárá.
Irọrun ati alaafia lawọn bọọsi tiwa ba de loju omi, ko sewu rara  Ladi Balogun, ọga agba Lagferry	Ìrọ̀rùn àti àlàáfíà làwọn bọ́ọ̀sì tiwa bá dé lójú omi, kò séwu rárá – Ládi Balógun, ọ̀gá àgbà Lagferry
Ọjọ kẹrin, oṣu keji ọdun yii ni Gomina Babajide Sanwo-Olu ṣefilọlẹ awọn ọkọ oju omi mẹrinla, ni ibudokọ oju omi to wa ni Badore, lAjah, ireti wa ni pẹlu ifilọle yii, iṣoro tawọn eeyan n koju loju titi ninu sunkẹrẹ fakẹrẹ yoo dinku.	Ọjọ́ kẹrin, oṣù kejì ọdún yìí ni Gómìnà Babájídé Sanwó-Olú ṣèfilọ́lẹ̀ àwọn ọkọ̀ ojú omi mẹ́rìnlá, ní ibùdókọ̀ ojú omi tó wà ní Bádóre, l’Ájàh, ìrètí wa ni pẹ̀lú ìfilọ́lè yìí, ìṣòro táwọn èèyàn ń kojú lójú títì nínú súnkẹrẹ fàkẹrẹ yóò dínkù.
Ṣugbọn ṣaaju akoko naa ni Aṣejere ti lanfaani ati ba ọga agba ileeṣẹ Lagos Ferry Service, eyi ti a mọ si Lagferry, iyẹn ileeṣẹ ọkọ oju omi ilu Eko, Ọnarebu Ladi Balogun sọrọ lori bi wọn ṣe fẹẹ maa ṣiṣẹ wọn.	Ṣùgbọ́n ṣáájú àkókò náà ni Àṣejèrè ti láǹfààní àti bá ọ̀gá àgbà iléeṣẹ́ Lagos Ferry Service, èyi tí a mọ̀ sí Lagferry, ìyẹn iléeṣẹ́ ọkọ̀ ojú omi ìlú Èkó, Ọnarébù Ládi Balógun sọ̀rọ̀ lórí bí wọ́n ṣe fẹ́ẹ́ máa ṣiṣẹ́ wọn.
Ohun ti wọn ba SAM AKINROLE sọ lasiko naa ree.	Ohun t́i wọ́n bá SAM AKÍNRÓLÉ sọ lásìkò náà rèé.
Awọn eeyan ni owo ti ẹ gbe le owo ọkọ oju omi pọ, ki lẹ ri sọ si eyi?	Àwọn èèyàn ní owó tí ẹ gbé lé owó ọkọ̀ ojú omi pọ̀, kí lẹ rí sọ sí èyí?
Ohun taa n gbiyanju ati ṣe kii ṣe lati gbe owo nla le owo ọkọ oju omi, eyi ti ko ni mu ko rọrun fawọn araalu lati le wọ ọ.	Ohun táa ń gbìyànjú àti ṣé kìí ṣe láti gbé owó ńlá lé owó ọkọ̀ ojú omi, èyí tí kò ní mú kó rọrùn fáwọn aráàlú láti le wọ̀ ọ́.
A o reti ere gọbọi kan lori awọn ọkọ oju omi yẹn, bikoṣepe a fẹẹ mu ki eto igbokegbodo ọkọ rọ awọn eeyan lọrun.	A ò retí èrè gọbọi kan lórí àwọn ọkọ̀ ojú omi yẹn, bíkòṣepé a fẹ́ẹ́ mú kí ètò ìgbòkègbodò ọkọ̀ rọ àwọn èèyàn lọ́rùn.
Ṣugbọn ojuuṣe wa ni fawọn araalu lati gbe wọn lati ibi kan lọ sibi keji.	Ṣùgbọ́n ojúúṣe wa ni fáwọn aráàlú láti gbé wọn láti ibì kan lọ síbì kejì.
Ju bẹẹ lọ, a fẹẹ jẹ awokọṣe, a fẹẹ jẹ apẹẹrẹ rere fun awọn to ba fẹẹ ṣe iru owo yẹn.	Jù bẹ́ẹ̀ lọ, a fẹ́ẹ́ jẹ́ àwòkọ́ṣe, a fẹ́ẹ́ jẹ́ àpẹẹrẹ rere fún àwọn tó bá fẹ́ẹ́ ṣe irú òwò yẹn.
Ikorodu si Marina ko le ju Ẹgbẹrin naira, iyẹn 800, lọ.	Ìkòròdú sí Màrínà kò le ju Ẹgbẹ̀rin náírà, ìyẹn 800, lọ.
Njẹ awọn ọkọ to wa nikawọ yin tiẹ le ka gbogbo awọn ero to wa nipinlẹ Eko?	Ǹjẹ́ àwọn ọkọ̀ tó wà níkàwọ́ yín tiẹ̀ le ká gbogbo àwọn èrò tó wà nípìnlẹ̀ Èkó?
Oko oju omi taa n reti pọ, a ti n ba awọn eeyan sọrọ, paapaa awọn aladaani ti wọn nifẹẹ siru iṣẹ yii.	Okò ojú omi táa ń retí pọ̀, a ti ń bá àwọn èèyàn sọ̀rọ̀, pàápàá àwọn aládàáni tí wọ́n nífẹ̀ẹ́ sírú iṣẹ́ yìí.
Ajọ LASWA ti n ba wọn sọrọ, awọn kan naa ti n ba wa sọrọ, ṣugbọn laarin ọsẹ meloo kan, iyipada nla ma ṣẹlẹ lẹka ọkọ oju omi, nitori naa la ṣe fẹẹ bẹrẹ rẹ, ka fi han awọn eeyan ohun ti ijọba Eko lo ṣe lẹka igbekogbodo ọkọ oju omi.	Àjọ LASWA ti ń bá wọn sọ̀rọ̀, àwọn kan náà ti ń bá wa sọ̀rọ̀, ṣùgbọ́n láàrín ọ̀sẹ̀ mélòó kan, ìyípadà ńlá má ṣẹlẹ̀ lẹ́ka ọkọ̀ ojú omi, nítorí náà la ṣe fẹ́ẹ́ bẹ̀rẹ̀ rẹ̀, ká fi hàn àwọn èèyàn ohun tí ìjọba Èkó ló ṣe lẹ́ka ìgbèkògbodò ọkọ̀ ojú omi.
Lọwọ yii, mẹrinla ni gbogbo wọn, a lawọn to le ko awọn ero eeyan mẹẹdọgbọn; eyi to le ko ero ọgbọn naa wa, eyi to le ko ogoji eeyan wa, bẹẹ la ni ọkọ to le ko aadọta ati ọgọta ero lẹẹkan ṣoṣo, yatọ si eyi ti wọn le fi ko ẹru.	Lọ́wọ́ yìí, mẹ́rìnlá ni gbogbo wọn, a láwọn tó le kó àwọn èrò èèyàn mẹ́ẹ̀dọ́gbọ̀n; èyí tó le kó èrò ọgbọ̀n náà wà, èyí tó le kó ogójì èèyàn wà, bẹ́ẹ̀ la ní ọkọ̀ tó le kó àádọ́ta àti ọgọ́ta èrò lẹ́ẹ̀kan ṣoṣo, yàtọ̀ sí èyí tí wọ́n le fi kó ẹrù.
Awọn adugbo wo le n nam lọwọ?	Àwọn àdúgbò wo le ń nam lọ́wọ́?
Awọn ibi ti a na lọwọ yii ni; Ipakodo, Ikorodu si Five Cowries, Falọmọ Ikoyi, Ikorodu si Ebute Ero, Ẹlẹgbata si Lagos Island, Marina si CMS ati Five Cowries, Falọmọ Ikoyi si Badore ati Ajah.	Àwọn ibi tí a ná lọ́wọ́ yìí ni; Ìpàkodò, Ìkòròdú sí Five Cowries, Fálọmọ Ìkòyí, Ìkòròdú sí Èbúté Èrò, Ẹlẹ́gbàta sí Lagos Island, Màrínà sí CMS àti Five Cowries, Fálọmọ Ìkòyí sí Bádore àti Àjah.
Awọn ọna yooku ti a tun n nam ni ibudoko Ebute Ero si Ijegun Ẹgba, ni Oriade, lati Amuwo-Ọdọfin si Marina, CMS, Mile 2, Apapa si Marina CMS ati Badore lAjah.	Àwọn ọ̀nà yóókù tí a tún ń nam ni ìbùdókò Èbúté Èrò śi Ìjegun Ẹ̀gbá, ní Oríadé, láti Àmúwó-Ọ̀dọ̀fin sí Màrínà, CMS, Mile 2, Àpápá sí Màrínà CMS ati Bádore l’Ájàh.
Ki lakitiyan yin lori eto aabo loju omi, paapaa lati koju awọn ijamba, asidẹnti to maa n saaba ṣẹlẹ loju omi?Akọkọ, aṣẹ idaabobo ori omi, awọn eeyan kii fẹẹ wọ ọ, bi elomii ba wọ ọ wọnu ọkọ, boya yoo tun bọ ọ, wọn a lo n ni awọn lara.	Kí lakitiyan yín lórí ètò ààbò lójú omi, pàápàá láti kojú àwọn ìjàm̀bá, ásídẹ́ǹtì tó máa ń sáábà ṣẹlẹ̀ lójú omi?Àkọ́kọ́, aṣẹ ìdáàbòbò orí omi, àwọn èèyàn kìí fẹ́ẹ́ wọ̀ ọ́, bí elòmíì bá wọ̀ ọ́ wọnú ọkọ̀, bóyá yóò tún bọ́ ọ, wọ́n á ló ń ni àwọn lára.
Ekeji tun ni pe awọn eeyan maa n le awakọ lere, wọn a loju n kan awọn, wọn a lawọn n sọ sọja, eyi ko daa, awọn eeyan lo n fa a.	Èkejì tún ni pé àwọn èèyàn máa ń lé awakọ̀ léré, wọ́n á lójú ń kán àwọn, wọ́n á láwọn ń sọ́ sọ́jà, èyí kò dáa, àwọn èèyàn ló ń fà á.
Bakan naa, ọpọ awọn ọkọ ti wọn n gbe soju omi ni ko daa, gbogbo eto aabo to yẹ ki wọn mulo ni wọn o mulo, iyẹn la ṣe nileeṣẹ to n bojuto awọn to n ṣiṣẹ ọkọ oju omi, iyẹn LASWA, nitorim naa ni LASWA ṣe sọ pe ti awọn ohun kan to yẹ ko wa lara ọkọ oju omi ko ba ti si nibẹ, a o gbọdọ gbe e soju omi, nitori naa eto aabo to peye ti wa, bẹẹ ni iṣẹ n lọ.	Bákan náà, ọ̀pọ̀ àwọn ọkọ̀ tí wọ́n ń gbé sójú omi ni kò dáa, gbogbo ètò ààbò tó yẹ kí wọ́n múlò ni wọn ó múlò, ìyẹn la ṣe níléeṣẹ́ tó ń bojútó àwọn tó ń ṣiṣẹ́ ọkọ̀ ojú omi, ìyẹn LASWA, nítorim náà ni LASWA ṣe sọ pé tí àwọn ohun kan tó yẹ kó wà lára ọkọ̀ ojú omi kò bá ti sí níbẹ̀, a ò gbọ́dọ̀ gbé e sójú omi, nítorí náà ètó ààbò tó péye ti wà, bẹ́ẹ̀ ni iṣẹ́ ń lọ.
Kin ni ajọṣepọ yin pẹlu awọn ọkọ BRT atawọn ọlọkọ yooku, lati ri i pe awọn ero ti ẹ ba ja si ibudokọ oju omi, iyẹn Jetty, yoo ri ọkọ gbe wọn lati ibẹ lọ sibi ti wọn n lọ?	Kín ní àjọṣepọ̀ yín pẹ̀lú àwọn ọkọ̀ BRT àtàwọn ọlọ́kọ̀ yóókù, láti rí i pé àwọn èrò tí ẹ bá já sí ibùdókọ̀ ojú omi, ìyẹn Jetty, yóò rí ọkọ̀ gbé wọn láti ibẹ̀ lọ síbi tí wọ́n ń lọ?
Ajọ LASWA le sọ fun yin pupọ nipa ẹ, ṣugbọn mo le sọ fun yin pe ilepa ijọba Eko ni pe ki ajọṣepọ wa laarin awọn ọkọ elero oju titi ati ọkọ oju omi.	Àjọ LASWA le sọ fún yín púpọ̀ nípa ẹ̀, ṣùgbọ́n mo lè sọ fún yín pé ìlépa ìjọba Èkó ni pé kí àjọṣepọ̀ wà ĺáàrìn àwọn ọkọ̀ elérò ojú títì àti ọkọ̀ ojú omi.
Gẹgẹ bi ẹ ti mọ pe eto BRT ti le lọdun mẹwaa bayii, awa naa fẹẹ ṣeru nnkan ti wọn n ṣe.	Gẹ́gẹ́ bí ẹ ti mọ̀ pé ètò BRT ti lé lọ́dún mẹ́ẁaá báyìí, àwa náà fẹ́ẹ́ ṣerú nǹkan tí wọ́n ń ṣe.
Ju gbogbo ẹ lọ, eto igbokegbodo ọkọ taa ti n ṣeleri lati ọdun 1999 ti bẹrẹ bayii.	Ju gbogbo ẹ̀ lọ, ètò igbòkègbodò ọkọ̀ táa ti ń ṣèlérí láti ọdún 1999 ti bẹ̀rẹ̀ báyìí.
Iyẹn ni pe awọn eeyan a maa lọ lati CMS lọ si Ajah, lati Ajah wọn a lọ si Badore; wọn a lọ si Falọmọ.	Ìyẹn ni pé àwọn èèyàn á máa lọ láti CMS lọ sí Àjáh, láti Àjáh wọ́n á lọ sí Bádore; wọ́n á lọ sí Fálọmọ.
Ṣe ilu oyinbo lawọn ọkọ ti ẹ fẹẹ lo ti n bọ ni, abi bawo ni, ati pe njẹ ayẹwo maa n wa fun awọn dẹrẹba ọkọ ti ẹ fẹẹ maa lo?	Ṣé ìlú òyìnbó làwọn ọkọ̀ tí ẹ fẹ́ẹ́ lò ti ń bọ̀ ni, àbi báwo ni, àti pé ǹjẹ àyẹ̀wò máa ń wà fún àwọn dẹ́rẹ́bà ọkọ̀ tí ẹ fẹ́ẹ́ máa lò?
Gbogbo awọn ọkọ taa fẹẹ gbe soju omi, Eko lawọn ileeṣẹ to n ṣe e wa, awọn ọmọ Naijiria lo ni ileeṣẹ yẹn.	Gbogbo àwọn ọkọ̀ táa fẹ́ẹ́ gbé sójú omi, Èkó làwọn iléeṣẹ́ tó ń ṣe é wá, àwọn ọmọ Nàíjíríà ló ni iléeṣẹ́ yẹn.
Ijọba Sanwo-Olu n gbiyanju lati gba awọn eeyan wọnyi laaye, lati gba awọn ọmọ ilu wa siṣẹ.	Ìjọba Sanwó-Olú ń gbìyànjú láti gba àwọn èèyàn wọ̀nyí láàyè, láti gba àwọn ọmọ ìlú wa síṣẹ́.
Awọn ileeṣẹ kan naa wa ti n wọn n ṣe awọn ọkọ yii nilẹ wa, ko ṣẹṣẹ nilo pe a n lọ silẹ okeere lati lọọ ra awọn ọkọ oju omi wa, eyi ti yoo maa mu kawọn kọsitọọmu ranju mọ wa, ti a o maa san iyebiye owo le lori, Gomina Sanwo-Olu ti gba wọn laye lati maa ṣiṣẹ nibi.	Àwọn iléeṣẹ́ kan náà wà tí ń wọ́n ń ṣe àwọn ọkọ̀ yìí nílẹ̀ wa, kò ṣẹ̀ṣẹ̀ nílò pé a ń lọ sílẹ̀ òkèèrè láti lọọ ra àwọn ọkọ̀ ojú omi wá, èyí tí yóò máa mú káwọn kọ́sítọ́ọ̀mù ranjú mọ́ wa, tí a ó máa san iyebíye owó le lórí, Gómìnà Sanwó-Olú ti gbà wọ́n láyè láti máa ṣiṣẹ́ níbí.
Bẹẹ naa, loṣu mẹrin-mẹrin, gbogbo awọn to n wa ọkọ oju omi ni wọn n lọ fun ẹkọ ti wọn si maa gba iwe ẹri, eyi lo maa fun wọn lanfaani ati maa ṣiṣẹ oju omi lọ.	Bẹ́ẹ̀ náà, lóṣù mẹ́rin-mẹ́rin, gbogbo àwọn tó ń wa ọkọ̀ ojú omi ni wọ́n ń lọ fún ẹ̀kọ́ tí wọ́n sì máa gba ìwé ẹ̀rí, èyí ló máa fún wọn láǹfààní àti máa ṣiṣẹ́ ojú omi lọ.
Ki lawọn nnkan to tiẹ le mu mi sọ pe oju omi ni mo fẹẹ gba, mi o gba oju titi, ẹ tiẹ ṣalaye diẹ ninu awọn anfaani to wa ninu rinrin loju omi fun wa?	Kí làwọn nǹkan tó tiẹ̀ le mú mi sọ pé ojú omi ni mo fẹ́ẹ́ gbà, mi ò gba ojú títì, ẹ tiẹ̀ ṣàlàyé dí̀ẹ nínú àwọn àǹfààní tó wà nínú rínrìn lójú omi fún wa?
Ẹni fẹẹ lọ si Ikorodu lati Falọmọ, o maa rọrun lati lo ọkọ oju omi ju ko gba oju titi lọ.	Ẹní fẹ́ẹ́ lọ sí Ìkòròdú láti Fálọmọ, ó máa rọrùn láti lo ọkọ̀ ojú omi ju kó gba ojú títì lọ.
Eto si ti wa lati daabobo awọn ti yoo maa lo ọkọ oju omi.	Ètò sì ti wà láti dáàbòbo àwọn tí yóò máa lo ọkọ̀ ojú omi.
Lati Badore si Ijẹdẹ, taa ba ni ka gba oju titi wakati meji ni, ṣugbọn lori omi, iṣẹju mẹwaa pere ni.	Láti Bádore sí Ìjẹdẹ́, táa bá ní ká gba ojú títì wákàtí méjì ni, ṣùgbọ́n lórí omi, ìṣẹ́jú mẹ́wàá péré ni.
Bakan naa, anfaani wa fun wa lati paaki mọto wa sitosi ibudoko oju omi, ti a ba fẹẹ gbe mọto wa kuro nile, ibi ti a le paaki mọto si wa.	Bákan náà, àǹfààní wà fún wa láti páàkì mọ́tò wa sítòsí ibùdókò ojú omi, tí a bá fẹ́ẹ́ gbé mọ́tò wa kúrò nílé, ibi tí a lè páàkì mọ́tò sí wà.
Eyi tun ma jẹ ki mọto oju popo dinku.	Èyí tún má jẹ́ kí mọ́tò ojú pópó dínkù.
Anfaani tun wa fun wa lati maa ṣiṣẹ lori ẹrọ kọmputa wa ninu ọkọ, a le ṣaaji foonu wa, a le ṣiṣẹ lori intanẹẹti lori foonu wa.	Àǹfààní tún wà fún wa láti máa ṣiṣẹ́ lórí ẹ̀rọ kọ̀mpútà wa nínú ọkọ̀, a lè ṣáàjì fóònù wa, a lè ṣiṣẹ́ lórí ìńtánẹ́ẹ̀tì lórí fóònù wa.
Ayọ Abara-bintin!	Ayọ̀ Abara-bíńtín!
Iyawo Ṣeyi Tinubu bimọ ọkunrin	Ìyàwó Ṣèyí Tinubu bímọ ọkùnrin
Ayọ abara-bintin nidile agba ẹgbẹ oṣelu APC, Asiwaju Bọla Ahmed Tinubu.	Ayọ̀ abara-bíńtín nídílé àgbá ẹgbẹ́ òṣèlú APC, Asíwájú Bọ́lá Ahmed Tinubu.
Iyawo ọmọ rẹ, Ṣeyi Tinubu, iyẹn ọmọbinrin torukọ rẹ n jẹ Layal Tinubu ti bimọ ọkunrin.	Ìyàwó ọmọ rẹ̀, Ṣèyí Tinubu, ìyẹn ọmọbìnrin tórúkọ rẹ̀ ń j́ẹ Layal Tinubu ti bímọ ọkùnrin.
Khadija Ibrahim, akọwe iroyin Ṣeyi Tinubu lo firoyin naa ranṣẹ si Aṣejere, pe iyawo ọga oun ti bimọ ọkunrin lanti-lanti.	Khadija Ibrahim, akọ̀wé ìròyìn Ṣèyí Tinubu ló fìròyìn náà ránṣẹ́ sí Àṣejèrè, pé ìyàwó ọ̀gá òun ti bímọ ọkùnrin làǹtì-lanti.
A kii barika ọmọ fọlọmọ, ṣugbọn igba keji ree ti iyawo Ṣeyi Tinubu maa bimọ, o ti kọkọ bi ọmọbinrin kan lọdun 2016.	A kíi báríkà ọmọ fọ́lọ́mọ, ṣùgbọ́n ìgbà kejì rèé tí ìyàwó Ṣèyí Tinubu máa bímọ, ó ti kọ́kọ́ bí ọmọbìnrin kan lọ́dún 2016.
A ki gbogbo mọlẹbi naa ku oriire, a si ki Layal Tinubu ku ewu ọmọ o!.	A kí gbogbo mọ̀lẹ́bí náà kú oríire, a sì kí Layal Tinubu kú ewu ọmọ o!.
Sanwo-Olu fẹẹ gbalejo Iyawo Buhari ati Gboyega Oyetọla nibi ipagọ COWLSO	Sanwó-Olú fẹ́ẹ́ gbàlejò Ìyàwó Bùhárí àti Gbóyèga Oyètọ́lá níbi ìpàgọ́ COWLSO
Iyawo Aarẹ Muhammadu Buhari, Hajia Aisha Buhari; gomina ipinlẹ Ọṣun, Gboyega Oyetọla; ati ẹgbẹrun mẹfa eeyan nireti wa pe wọn maa kopa nibi ipagọ ọlọdọọdun awọn obinrin to maa n waye nipinlẹ Eko, eyi ti wọn pe ni COWLSO.	Ìyàwó Ààrẹ Muhammadu Bùhárí, Hájìa Aisha Bùhárí; gómìnà ìpínlẹ̀ Ọ̀ṣun, Gbóyèga Oyètọ́lá; àti ẹgbẹ̀rún mẹ́fà èèyàn nìrètí wà pé wọ́n máa kópa níbi ìpàgọ́ ọlọ́dọọdún àwọn obìnrin tó máa ń wáyé nípínlẹ̀ Èkó, èyí tí wọ́n pè ní COWLSO.
Ohun ti Aya gomina ipinlẹ Eko, Dokita Ibijọkẹ Sanwo-Olu sọ fawọn oniroyin lọsan oni ni pe iyawo Aarẹ Buhari lo maa ṣide eto naa nigba ti Gomina Oyetọla maa jẹ alejo pataki ọjọ naa.	Ohun tí Aya gómìnà ìpínlẹ̀ Èkó, Dókítà Ìbíjọkẹ́ Sanwó-Olú sọ fáwọn oníròyìn lọ́sàn òní ni pé ìyàwó Ààrẹ Bùhárí ló máa ṣíde ètò náà nígbà tí Gómìnà Oyètọ́lá máa jẹ́ àlejò pàtàkì ọjọ́ náà.
Ipagọ ọhun to maa waye lati ọjọ kẹrinla si ọjọ kẹẹdogun, oṣu yii maa waye ninu gbọngan igbalejo Eko Hotels.	Ìpàgọ́ ọ̀hun tó máa wáyé láti ọjọ́ kẹrìnlá sí ọjọ́ kẹẹ̀dógún, oṣù yìí máa wáyé nínú gbọ̀ngàn ìgbàlejò Èkó Hotels.
Ṣugbọn kiki awọn diẹ lo maa lanfaani ati wa sibi ayẹyẹ ọhun nitori ilaalẹ arun Korona to ṣi n ja lọwọ.	Ṣùgbọ́n kìkì àwọn díẹ̀ ló máa láǹfààní àti wá síbi ayẹyẹ ọ̀hun nítorí ìlàálẹ̀ àrùn Kòrónà tó ṣí ǹ jà lọ́wọ́.
Nigba to n ba awọn oniroyin sọrọ loni ni Alausa Ikẹja, o ni ilọpo awọn eeyan to kopa lọdun to kọja lo maa kopa lori ẹrọ ayelujara lọdun yii, iyẹn ni pe awọn eeyan bii ẹgbẹrun mẹfa lawọn n reti nibi ipagọ naa.	Nígbà tó ń bá àwọn oníròyìn sọ̀rọ̀ lónì ní Aláùsá Ìkẹjà, ó ní ìlọ́po àwọn èèyàn tó kópa lọ́dún tó kọjá ló máa kópa lórí ẹ̀rọ ayélujára lọ́dún yìí, ìyẹn ni pé àwọn èèyàn bíi ẹgbẹ̀rún mẹ́fà làwọn ń rétí níbi ìpàgọ́ náà.
Bakan naa lo ṣalaye pe awọn to ba nifẹẹ si ipagọ naa le forukosilẹ lori ẹrọ ayelujara  www.cowlso.org.ng, ati pe dipo ẹgbẹrun lọna aadọta ti awọn olukopa san lọdun to kọja, ẹgbẹrun mẹwaa lawọn eeyan maa san lọdun yii.	Bákan náà ló ṣàlàyé pé àwọn tó bá nífẹ̀ẹ́ sí ìpàgọ́ náà le forúkosílẹ̀ lórí ẹ̀rọ ayélujára – www.cowlso.org.ng, àti pé dípò ẹgbẹ̀rún lọ́nà àádọ́ta tí àwọn olùkópa san lọ́dún tó kọjá, ẹgbẹ̀rún mẹ́wàá làwọn èèyàn máa san lọ́dún yìí.
Sanwo-Olu fi Olusanya rọpo Gbọlahan Lawal	Sanwó-Olú fi Olúsànyà rọ́pò Gbọ́láhàn Lawal
Gomina Babajide Sanwo-Olu ti yan Arabinrin Abisọla Olusanya gẹgẹ bii adele kọmiṣanna ti yoo maa ṣakoso eto ọgbin nipinlẹ Eko.	Gómìnà Babájídé Sanwó-Olú ti yan Arábìnrin Abísọ́lá Olúsànyà gẹ́gẹ́ bíi adelé kọmíṣánnà tí yóò máa ṣàkóso ètò ọ̀gbìn nípínlẹ̀ Èkó.
Ikede yii waye lalẹ ọjọ Aje, Mọnde yii.	Ìkéde yìí wáyé lálẹ́ ọjọ́ Ajé, Mọ́ńdè yìí.
Bẹẹ o ba gbagbe, ọsẹ to kọja yii ni Gbọlahan Lawal kọwe fipo rẹ silẹ gẹgẹ bii kọmiṣanna lẹyin ti wọn yan an sipo Ọba Oniru ti Iru.	Bẹ́ẹ́ ò bá gbàgbé, ọ̀sẹ̀ tó kọjá yìí ni Gbọ́láhàn Lawal kọ̀wé fipò rẹ̀ sílẹ̀ gẹ́gẹ́ bíí kọmíṣánnà lẹ́yìn tí wọ́n yàn án sípò Ọba Onírú ti Irú.
Ko too di pe Sanwo-Olu yan obinrin yii sipo adele kọmiṣanna, oun ni olugbaninimọran pataki fun gomina lori ọrọ to jẹ mọ iṣẹ agbẹ ati ọgbin niipinlẹ naa, oun naa lo n bojuto iṣẹ akanṣe ileeṣẹ Irẹsi to wa niluu Imọta, eyi ti a mọ si Imọta Rice Mill, Ileewe St. Margaret Nursery & Primary school lo lọ niluu Ikorodu, Ọdun 1994 lo jade nibẹ, ko too di pe o lọ sileewe Queens College, ni Yaba Ọdun 2000 lo ṣetan, 2006 lo jade nileewe giga Unilag.	Kó tóó di pé Sanwó-Olú yan obìnrin yìí sípò adelé kọmíṣánnà, òuń ni olùgbaninímọ̀ràn pàtàkì fún gómìnà lórí ọ̀rọ̀ tó jẹ mọ́ iṣẹ́ àgbẹ̀ àti ọ̀gbìn níìpínlẹ̀ náà, òun náà ló ń bójútó iṣẹ́ àkànṣe iléeṣẹ́ Ìrẹsì tó wà nílùú Ìmọ̀ta, èyí tí a mọ̀ sí Ìmọ̀ta Rice Mill, Iléèwé St. Margaret Nursery & Primary school ló lọ nílùú Ìkòròdú, Ọdún 1994 ló jáde níbẹ̀, kó tóó di pé ó lọ síléèwé Queen’s College, ní Yábà Ọdún 2000 ló ṣetán, 2006 ló jáde níléèwé gíga Unilag.
O ṣiṣẹ nileeṣẹ Olam atawọn ileeṣẹ kaakiri ko too di ọmọ igbimọ alaṣẹ Eko.	Ó ṣiṣẹ́ níléeṣẹ́ Olam àtàwọn iléeṣẹ́ káàkiri kó tóó di ọmọ ìgbìmọ̀ aláṣẹ Èkó.
Baba rẹ ni Alagba Kaoli Olusanya, kọmiṣanna fun eto ọgbin lasiko ijọba Aṣiwaju Bọla Tinubu.	Bàbá rẹ̀ ni Alàgbà Kàólì Olúsànyà, kọmíṣánnà fún ètò ọ̀gbìn lásìkò ìjọba Aṣíwájú Bọ́lá Tinubu.
O ti bẹrẹ iṣẹ lẹsẹkẹsẹ.	Ó ti bẹ̀rẹ̀ iṣẹ́ lẹ́sẹ̀kẹsẹ̀.
O ṣẹlẹ!	Ó ṣẹlẹ̀!
Ambọde wale waa forukosilẹ lẹgbẹ APC, wọn lo fẹẹ pada sinu oṣelu	Aḿbọ̀dé wálé wáá forúkosílẹ̀ lẹ́gbẹ́ APC, wọ́n ló fẹ́ẹ́ padà sínú òṣèlú
Gomina ana nipinlẹ Eko, Akinwunmi Ambọde ti wale waa forukọsilẹ ninu eto iforukosilẹ ti ẹgbẹ oṣelu APC to n lọ lọwọ kaakiri orilẹ-ede yii.	Gómìnà àná nípínlẹ̀ Èkó, Akínwùnmí Aḿbọ̀dé ti wálé wáá forúkọsílẹ̀ nínú ètò ìforúkosílẹ̀ ti ẹgbẹ́ òṣèlú APC tó ń lọ lọ́wọ́ káàkiri orílẹ̀-èdè yìí.
O pẹ ti a ti gburoo ọkunrin naa nigboro, bo tiẹ jẹ pe o wa ninu awọn to fi ọrọ ibanikẹdun ranṣẹ si Oloogbe Lateef Kayode Jakande lọsẹ to kọja.	Ó pẹ́ tí a ti gbúròó ọkùnrin náà nígboro, bó tiẹ̀ jẹ́ pé ó wà nínú àwọn tó fi ọ̀rọ̀ ìbánikẹ́dùn ránṣẹ́ sí Olóògbé Lateef Káyòdé Jákàńdè lọ́sẹ̀ tó kọjá.
Ṣugbọn latigba ti ọkunrin naa ti kuro nileejọba, ko wi nnkan pẹlu ẹnikan paapaa nipa ọrọ oṣelu ipinlẹ Eko.	Ṣùgbọ́n látìgbà tí ọkùnrin náà ti kúrò níléèjọba, kò wí nǹkan pẹ̀lu ẹnìkan pàápàá nípa ọ̀rọ̀ òṣèlú ìpínlẹ̀ Èkó.
Ṣadeede la ri awọn aworan kan ti wọn fi ṣọwọ si Aṣejere nibi ti oun ati iyawo rẹ ti lọọ forukọsilẹ niluu Ẹpẹ, fun ti eto iforukọsilẹ tuntun to n lọ lọwọ ninu ẹgbẹ naa.	Ṣàdéédé la rí àwọn àwòrán kan tí wọ́n fi ṣọwọ́ sí Àṣejèrè níbi tí òun àti ìyàwó rẹ̀ ti lọọ forúkọsílẹ̀ nílùú Ẹ̀pẹ́, fún ti ètò ìforúkọsílẹ̀ tuntun tó ń lọ lọ́wọ́ nínú ẹgbẹ́ náà.
Awọn kan ni, ọkunrin naa tun ti n gbaradi lati pada sinu oṣelu ni.	Àwọn kan ní, ọkùnrin náà tún ti ń gbáradì láti padà sínú òṣèlú ni.
Gbọlahan Lawal, kọmiṣanna Sanwo-Olu tẹlẹ ti wọ ipebi	Gbọ́láhàn Lawal, kọmíṣánnà Sanwó-Olú tẹ́lẹ̀ ti wọ ìpèbí
Ọmọọba Gbọlahan Lawal Akapo, to ti kọwe fipo silẹ gẹgẹ bii ọkan ninu awọn kọmiṣanna labẹ iṣakoso Gomina Babajide Sanwo-Olu, ti wọ ipebi lọ lati bẹrẹ gbogbo etutu ati eto ti yoo sọ ọ di kabiyesi ọba Oniru tilẹ Iru ni Victori Island, lEkoo.	Ọmọọba Gbọ́láhàn Lawal Akápò, tó ti kọ̀wé fipò sílẹ̀ gẹ́gẹ́ bíi ọ̀kan nínú àwọn kọmíṣánnà lábẹ́ ìṣàkóso Gómìnà Babájídé Sanwó-Olú, ti wọ ìpèbí lọ láti bẹ̀rẹ̀ gbogbo ètùtù àti ètò tí yóò sọ ọ́ di kábíyèsí ọba Onírú tilẹ̀ Irú ní Victori Island, l’Ékòó.
Gbọlahan Lawal, lawọn afọbajẹ ilẹ Iru mu lati rọpo kabiyesi ana to waja, Ọba Idowu Abiọdun Oniru.	Gbọ́láhàn Lawal, láwọn afọbajẹ ilẹ̀ Irú mú láti rọ́pò kábíyèsí àná tó wàjà, Ọba Ìdòwú Abíọ́dún Onírú.
Kete ti kabiyesi-ana ti waja ni ọmọ rẹ, Ṣẹgun Oniru, ti sọ pe oun ni oye naa kan, ṣugbọn ọkunrin kan naa ti wọn n pe ni Alaaji Akeem Ajasa sọ pe oun ni oye naa kan.	Kété tí kábíyèsí-àná ti wàjà ni ọmọ rẹ̀, Ṣẹ́gun Onírú, ti sọ pé òun ni oyè náà kàn, ṣùgbọ́n ọkùnrin kan náà tí wọ́n ń pè ní Àlàájì Akeem Àjàsá sọ pé òun ni oyè náà kàn.
Ṣẹgun Oniru ti figba kan jẹ kọmiṣanna niipinlẹ Eko, labẹ iṣakoso Babatunde Faṣọla, bẹẹ naa ni Alaaji Akeem Ajasa naa ti figba kan jẹ olori awọn ẹṣọ alaabo fun Rauf Arẹgbẹṣọla nigba to jẹ gomina niipinlẹ Ọṣun.	Ṣẹ́gun Onírú ti fìgbà kan jẹ́ kọmíṣánnà níìpínlẹ̀ Èkó, lábẹ́ ìṣàkóso Babátúndé Fáṣọlá, bẹ́ẹ̀ náà ni Àlàájì Akeem Àjàsá náà ti fìgbà kan jẹ́ olórí àwọn ẹ̀ṣọ́ aláàbò fún Rauf Arẹ́gbẹ́ṣọlá nígbà tó jẹ́ gómìnà níìpínlẹ̀ Ọ̀ṣun.
Ohun taa gbọ ni pe ale ana ni Gbọlahan kọwe fipo rẹ silẹ gẹgẹ bii kọmiṣanna labẹ iṣakoso Sanwo-Olu, lojuẹsẹ naa lo si ti wọ ipebi fun eto lati di ọba.	Ohun táa gbọ́ ni pé alé àná ni Gbọ́láhàn kọ̀wé fipò rẹ̀ sílẹ̀ gẹ́gẹ́ bíi kọmíṣánnà lábẹ́ ìṣàkóso Sanwó-Olú, lojúẹsẹ̀ náà ló sì ti wọ ìpèbí fún ètò láti di ọba.
Ọjọ kẹrinlelogun, oṣu keje, ọdun 1970 la bi Gbọlahan Lawal, ileewe giga tiluu Port Harcourt lo lọ lọdun 1992, o si lọ kaakiri lọọ kawe gboye.	Ọjọ́ kẹrìnlélógún, oṣù keje, ọdún 1970 la bí Gbọ́láhàn Lawal, iléèwé gíga tìlúu Port Harcourt ló lọ lọ́dún 1992, ó sì lọ káàkiri lọọ kàwé gboyè.
Iṣẹ ọlọpaa to ṣe lo sọ ọ di eṣọ amugbalẹgbẹ ti wọn n pe ni ADC fun Bọla Tinubu nigba to di gomina lọdun 1999.	Iṣẹ́ ọlọ́pàá tó ṣe ló sọ ọ́ di èṣọ amúgbálẹ́gbẹ̀ tí wọ́n ń pè ní ADC fún Bọ́lá Tinubu nígbà tó di gómìnà lọ́dún 1999.
Iru lo ni gbogbo agbegbe Victoria Island titi de Isalẹ Eko, Ikoyi ati Lekki Peninsula.	Irú ló ni gbogbo agbègbè Victoria Island títí dé Ìsàlẹ̀ Èkó, Ìkòyí àti Lékkí Peninsula.
Afaa Muyideen Bello gboriyin fun Wolii Fabiyi	Àfáà Muyideen Béllò gbóríyìn fún Wòlíì Fábíyì
Gbajugbaja Afaa ilẹ wa nni, Muyideen Bello ti gboriyin fun Wolii Olusọji Fabiyi fun iwa ọmọluabi ati ẹmi ifọkansin rẹ, bẹẹ lo ṣapejuwe iranṣẹ Ọlọrun naa gẹgẹ bi ojiṣẹ tootọ, ti ko wo awọn ipenija to ni nigba to bẹrẹ iṣẹ iranṣẹ.	Gbajúgbajà Àfáà ilẹ̀ wa nnì, Muyideen Béllò ti gbóríyìn fún Wòlíì Olúsọjí Fábíyì fún ìwà ọmọlúàbí àti ẹ̀mí ìfọkànsìn rẹ̀, bẹ́ẹ̀ ló ṣàpèjúwe ìránṣẹ́ Ọlọ́run náà gẹ́gẹ́ bí òjíṣẹ́ tòótọ́, tí kò wo àwọn ìpèníjà tó ní nígbà tó bẹ̀rẹ̀ iṣẹ́ ìránṣẹ́.
Afaa Bello ni, Wolii Fabiyi ko si ninu awọn iranṣẹ Ọlọrun ti wọn gba were mẹsin, ti wọn ko ṣetan ati ri ẹlẹsin to yatọ si tiwọn.	Àfáà Béllò ní, Wòlíì Fábíyì kò sí nínú àwọn ìránṣẹ́ Ọlọ́run tí wọ́n gba wèrè mẹ́sìn, tí wọn kò ṣetán àti rí ẹlẹ́sìn tó yàtọ̀ sí tiwọn.
O sọrọ yii nibi ikowojọ ti wọn ṣe fun iṣẹ ile mọṣalaaṣi kan to n lọ lọwọ lEkoo.	Ó sọ̀rọ̀ yìí níbi ìkówójọ tí wọ́n ṣe fún iṣẹ́ ilé mọ́ṣálááṣí kan tó ń lọ lọ́wọ́ l’Ékòó.
Wolii Fabiyi ni oluṣọaguntan ijọ Celestial Church of Christ, Okiki Imọlẹ Cathedral, to wa ni Ikorodu ati Command, Ikọla, lEkoo.	Wòlíì Fábíyì ni olùṣọ́àgùntàn ìjọ Celestial Church of Christ, Òkìkí Ìmọ́lẹ̀ Cathedral, tó wà ní Ìkòròdú àti Command, Ìkọ́lá, l’Ékòó.
Oun atawọn ọmọ ijọ rẹ ni wọn jọ lọ fun ayẹyẹ ikowojọ ti mọṣalaaṣi ọhun.	Òun àtàwọn ọmọ ìjọ rẹ̀ ni wọ́n jọ lọ fún ayẹyẹ ìkówójọ ti mọ́ṣálááṣí ọ̀hún.
Nigba to n ba awọn oniroyin sọrọ, Fabiyi ni kii ṣe ohun to tọna lati maa gbogun ti awọn ẹsin ti kii ba a ṣe tiwa, o ni, Ọlọrun kan naa lawa eeyan n sin.	Nígbà tó ń bá àwọn oníròyìn sọ̀rọ̀, Fábíyì ní kì́i ṣe ohun tó tọ̀nà láti máa gbógun ti àwọn ẹ̀sìn tí k̀íi bá á ṣe tiwa, ó ní, Ọlọ́run kan náà làwa èèyàn ń sìn.
Bakan naa lo si tun sọ pe o dara lati maa nawo si ohun ti i ṣe ti Ọlọrun, nimtori bi a ba ṣe n ṣe si ni Ọlọrun yoo maa bukun wa nilọpo.	Bákan náà ló sì tún sọ pé ó dára láti máa náwó sí ohun tí í ṣe ti Ọlọ́run, nimtorí bí a bá ṣe ń ṣe sí ni Ọlọ́run yóò máa bùkún wa nílọ́po.
AWORAN: Baba Adeboye ṣepade idakọnkọ pẹlu Buhari lAso Rock	ÀWÒRÁN: Bábá Adébóyè ṣèpàdé ìdákọ́ńkọ́ pẹ̀lú Bùhárí l’Ásó Rock
Olori ijọ Redeem, iyẹn ijọ ti wọn n pe ni RCCG, kaakiri agbaye, Pasitọ Enoch Adeboye ti ṣabẹwo si Buhari ni Abuja.	Olórí ìjọ Redeem, ìyẹn ìjọ tí wọ́n ń pè ní RCCG, káàkiri àgbáyé, Pasitọ Enoch Adébòye ti ṣàbẹ̀wò sí Bùhárí ní Àbújá.
Ọfiisi aarẹ ni Aso Rock ni ipade naa ti waye.	Ọ́fíìsì ààrẹ ní Aso Rock ni ìpàdé náà ti wáyé.
Igbakeji Aarẹ, Yẹmi Ọṣinbajo, olori awọn oṣiṣẹ Aarẹ, Ibrahim Gambari lawọn meji to pẹlu wọn ninu ipade ọhun.	Igbákejì Ààrẹ, Yẹmí Ọ̀ṣínbàjò, olórí àwọn òṣìṣẹ́ Ààrẹ, Ibrahim Gambari làwọn méj̀i tó pẹ̀lú wọn nínú ìpàdé ọ̀h́un.
Ko sẹni to ti i le sọ ohun tipade ọhun da le lori.	Kò sẹ́ni tó tí ì le sọ ohun típàdé ọ̀hún dá lé lórí.
Ṣugbọn tawọn kan n sọ ni pe; o da bii pe ọrọ naa ni i ṣe pẹlu ofin tuntun ti ijọba Buhari ṣẹṣẹ gbe jade lati fi de awọn olori ijọ Ọlọrun, ti ọpọ awọn ojiṣẹ Ọlọrun bii Adeboye, Oyedepo ati bẹẹ bẹẹ lọ ti tako.	Ṣùgbọ́n táwọn kan ń sọ ni pé; ó dà bíi pé ọ̀rọ̀ náà ní í ṣe pẹ̀lú òfin tuntun tí ìjọba Bùhárí ṣẹ̀ṣẹ̀ gbé jáde láti fi de àwọn olórí ìjọ Ọlọ́run, tí ọ̀pọ̀ àwọn òjíṣẹ́ Ọlọ́run bíi Adébóyè, Oyedépò àti bẹ́ẹ̀ bẹ́ẹ̀ lọ ti takò.
Asiko yii gan-an nijọba gbọdọ ran awọn ileewe aladaani lọwọ	‘Àsìkò yìí gan-an nìjọba gbọ́dọ̀ ran àwọn iléèwé aládàáni lọ́wọ́’
Ẹgbẹ awọn akẹkọọ musulumi to wa nilẹ wa, iyẹn Muslim Students Society of Nigeria, MSSN, ẹka tipinlẹ Eko ti rọ ijọba apapọ ati tipinlẹ gbogbo lati dide fun iranlọwọ awọn ilemewe aladaani to wa nilẹ wa, nitori bi arun Korona ṣe ba ọrọ aje ọpọ wọn jẹ lasiko igbele arun naa.	Ẹgbẹ́ àwọn akẹ́kọ̀ọ́ mùsùlùmí tó wà nílẹ̀ wa, ìyẹn Muslim Students’ Society of Nigeria, MSSN, ẹ̀ka tìpínlẹ̀ Èkó ti rọ ìjọba àpapọ̀ àti tìpínlẹ̀ gbogbo láti dìde fún ìrànlọ́wọ́ àwọn ilemèwé aládàáni tó wà nílẹ̀ wa, nítorí bí àrùn Kòrónà ṣe ba ọrọ̀ ajé ọ̀pọ̀ wọn jẹ́ lásìkò ìgbélé àrùn náà.
Aarẹ tuntun ti wọn ṣẹṣẹ yan fun ẹgbẹ, Ọgbẹni Miftahudeen Thanni lo ba awọn oniroyin sọrọ lọsan oni, Tusde ni Alausa, Ikẹja, lEkoo.	Ààrẹ tuntun tí wọ́n ṣẹ̀ṣẹ̀ yan fún ẹgbẹ́, Ọ̀gbẹ́ni Miftahudeen Thanni ló bá àwọn oníròyìn sọ̀rọ̀ lọ́sàn òní, Túsdè ní Aláùsá, Ìkẹjà, l’Ékòó.
Thanni rọ ijọba lati dide iranwọ fun awọn ileewe adani ni gbogbo ipele ti wọn le wa, o ni eyi lo le mu ki nnkan rọrun fun wọn, bẹẹ ni yoo tun mu itura ba wọn kuro ninu wahala ti arun Korona mu ba ọpọ wọn atawọn olukọ to n ba wọn ṣiṣẹ pẹlu.	Thanni rọ ìjọba láti dìde ìrànwọ́ fún àwọn iléèwé àdáni ní gbogbo ìpele tí wọ́n le wà, ó ní èyí ló le mú kí nǹkan rọrùn fún wọn, bẹ́ẹ̀ ni yóò tún mú ìtura bá wọn kúrò nínú wàhálà tí àrùn Kòrónà mú bá ọ̀pọ̀ wọn àtàwọn olùkọ́ tó ń bá wọn ṣiṣẹ́ pẹ̀lú.
Ohun tijọba ti ṣe lawọn ẹka yooku ni, o si di dandan ki wọn ṣe e lẹka eto ẹkọ naa, paapaa fun awọn ileewe adani.	“Ohun tíjọba ti ṣe láwọn ẹ̀ka yòókù ni, ó sì di dandan kí wọ́n ṣe é lẹ́ka ètò ẹ̀kọ́ náà, pàápàá fún àwọn iléèwé àdáni.
Nnkan to mu wa sọrọ yii ni pe, ko daju pe arun naa yoo fi wa silẹ bọrọ.	Nǹkan tó mú wa sọ̀rọ̀ yìí ni pé, kò dájú pé àrùn náà yóò fi wá sílẹ̀ bọ̀rọ̀.
Ṣugbọn a rọ awọn onileewe yii naa ki wọn ṣiju aanu wo awọn obi ti wọn ran ọmọ wa sileewe wọn.	Ṣùgbọ́n a rọ àwọn oníléèwé yìí náà kí wọ́n ṣíjú àánú wo àwọn òbí tí wọ́n rán ọmọ wá síléèwé wọn.
 Thanni lo sọrọ bẹẹ.	” Thanni ló sọ̀rọ̀ bẹ́ẹ̀.
Bakan naa ni Amiru naa tun rọ ijọba lati ran awọn ileeṣẹ lọwọ, nitori ati din bi awọn eeyan ṣe n padanu iṣẹ wọn ku lasiko yii.	Bákan náà ni Amiru náà tún rọ ìjọba láti ran àwọn iléeṣẹ́ lọ́wọ́, nítorí àti dín bí àwọn èèyàn ṣe ń pàdánù iṣẹ́ wọn kù lásìkò yìí.
Tunde Kelani ko fun mi lowo kankan lori fiimu TOluwa Nilẹ	Túndé Kèlání kò fún mi lówó kankan lórí fíìmù T’Olúwa Nilẹ̀
Agba-oṣere tiata Yoruba nni, Alaaji Abdulkareem Adepọju ti gbogbo aye mọ si Baba Wande ti sọ pe oun ko ri owo kankan gba lori fiimu Toluwa Nilẹ ti ileeṣẹ Opomulero to jẹ ti Alagba Tunde Kelani gbe jade.	Àgbà-òṣèré tíátà Yorùbá nnì, Àlàájì Abdulkareem Adépọ̀jù tí gbogbo ayé mọ̀ sí Bàba Wándé ti sọ pé òun kò rí owó kankan gbà lórí fíìmù Tolúwa Nilẹ̀ tí iléeṣẹ́ Òpómúléró tó jẹ́ ti Alàgbà Túndé Kèlání gbé jáde.
Baba Wande ni di bi a ṣe n sọrọ yii, Tunde Kelani ko fun oun ni kọbọ to kere ju lori fiimu naa.	Bàba Wándé ní di bí a ṣe ń sọ̀rọ̀ yìí, Túndé Kèlání kò fún òun ní kọ́bọ̀ tó kéré jù lórí fíìmù náà.
O fi kun ọrọ ẹ pe ohun to ṣẹlẹ yii ko sọ pe koun binu si Tunde Kelani, bẹẹ lawọn ko tori ẹ ja.	Ó fi kún ọ̀rọ̀ ẹ̀ pé ohun tó ṣẹlẹ́ yìí kò sọ pé kóun bínú sí Túndé Kèlání, bẹ́ẹ̀ làwọn ko torí ẹ ja.
O loun gba pe bi Ọlọrun ṣe kọ ọ pe yoo ṣe ri niyẹn, bẹẹ loun ko ri Kẹlani bii eeyan buruku.	Ó lóun gbà pé bí Ọlọ́run ṣe kọ ọ́ pé yóò ṣe rí nìyẹn, bẹ́ẹ̀ lóun kò rí Kẹ̀lání bíi èèyàn burúkú.
Dokita kilọ fawọn obinrin to n fa irun abẹ wọn	Dókítà kìlọ̀ fáwọn obìnrin tó ń fá irun abẹ́ wọn
Dokita oniṣegun oyinbo kan to tun mọ nipa eto ilera awọn obinrin to n ṣabiyamọ ti kilọ fun awọn obinrin tom fẹran ati maa fa irun abẹ wọn pe ki wọn dẹkun ati maa ṣe bẹẹ.	Dókítà oníṣègùn òyìnbó kan tó tún mọ̀ nípa ètò ìlera àwọn obìnrin tó ń ṣabiyamọ ti kìlọ̀ fún àwọn obìnrin tom fẹ́ràn àti máa fá irun abẹ́ wọn pé kí wọ́n dẹ́kun àti máa ṣe bẹ́ẹ̀.
Dokita Jen Gunter, to kowe nipa nnkan obinrin kilọ pe fifa irun abẹ obinrin lewu pupọ, nitori o le fa awọn kokoro to maa n ba obinrin wọya ija to si le sọ ara rẹ di arun si wọn lara.	Dókítà Jen Gunter, tó kòwé nípa nǹkan obìnrin kìlọ̀ pé fífá irun abẹ́ obìnrin léwu púpọ̀, nítorí ó le fa àwọn kòkòrò tó máa ń bá obìnrin wọ̀yá ìjà tó sì le sọ ara rẹ̀ di àrùn sí wọn lára.
O ni, bo tilẹ jẹ pe kayeefi ni ọrọ irun abẹ obinrin jẹ, sibẹ o dabii idaboobo fun oju ara obinrin ni, paapaa lọwọ awọn kokoro to le ba oju ara ja.	Ó ní, bó tilẹ̀ jẹ́ pé kàyééfì ni ọ̀rọ̀ irun abẹ́ obìnrin jẹ́, síbẹ̀ ó dàbíi ìdábòòbò fún ojú ara obìnrin ni, pàápàá lọ́wọ́ àwọn kòkòrò tó le ba ojú ara jà.
Bakan naa ni dokita naa tun sọ pe awọn obinrin to ba n fa irun abẹ wọn kuro n ṣakoba fun ara wọn, paapaa nipa ibalopọ, o ni, iru wọn kii gbadun ibalopọ bo ṣe yẹ, tori irun ti wọn fa kuro.	Bákan náà ni dókìtà náà tún sọ pé àwọn obìnrin tó bá ń fá irun abẹ́ wọn kúrò ń ṣàkóbá fún ara wọn, pàápàá nípa ìbálòpọ̀, ó ní, irú wọn kìí gbádùn ìbálòpọ̀ bó ṣe yẹ, torí irun tí wọ́n fá kúrò.
Iwadii yii jẹyọ ninu iwadii ibeere ti wọn ṣe fun awọn obinrin nilẹ San Fransciso lorilẹ-ede Amẹrika.	Ìwádìí yìí jẹyọ nínú ìwádìí ìbéèrè tí wọ́n ṣe fún àwọn obìnrin nilẹ̀ San Fransciso lórílẹ̀-èdè Amẹ́ríkà.
Ọpọ wọn lo sọ pe awọn maa n fa irun abẹ awọn, ti iwọnba diẹ si sọ pe awọn kii ṣe bẹẹ.	Ọ̀pọ̀ wọn ló sọ pé àwọn máa ń fá irun abẹ́ àwọn, tí ìwọ̀nba díẹ̀ sì sọ pé àwọn kìí ṣe bẹ́ẹ̀.
Ṣugbọn, Dokita Gunter ni, fifa irun abẹ ko daa rara fobinrin, akoba nla ni kinni ọhun maa n da silẹ.	Ṣùgbọ́n, Dókítà Gunter ní, fífá irun abẹ́ kò dáa rárá fóbìnrin, àkóbá ńlá ni kinní ọ̀hún máa ń dá sílẹ̀.
Obinrin naa ni, ọpọ awọn ti wọn n wa fun itọju lọdọ oun, ninu awọn obinrin ti wọn ti fa irun abẹ wọn, ni wọn maa n gbe egbo ati kokoro nla wa si ọsibitu oun, fun itọju.	Obìnrin náà ní, ọ̀pọ̀ àwọn tí wọ́n ń wá fún ìtọ́jú lọ́dọ̀ òun, nínú àwọn obìnrin tí wọ́n ti fá irun abẹ́ wọn, ni wọ́n máa ń gbé egbò àti kòkòrò ńlá wá sí ọsibítù òun, fún ìtọ́jú.
Majẹmu ti mo ba awọn eeyan Koṣọfẹ da ni lati jẹ aṣoju rere nile aṣofin  Fẹmi Saheed	Májẹ̀mú tí mo bá àwọn èèyàn Kòṣọ̀fẹ́ dá ni láti jẹ́ aṣojú rere nílé aṣòfin – Fẹ́mi Saheed
Ọnarebu Fẹmi Saheed lẹgbẹ oṣelu APC fa kalẹ lati dije dupo ileegbimọ aṣofin Koṣọfẹ II, ọkunrin naa ti ba Aṣejere sọrọ nipa bi ẹgbẹ ṣe fa a kalẹ, ati ohun to ni lọkan lati ṣe fun awọn araalu nile aṣofin.	Ọnarébù Fẹ́mi Saheed lẹgbẹ́ òṣèlú APC fà kalẹ̀ láti díje dupò iléègbìmọ̀ aṣòfin Kòṣọ̀fẹ́ II, ọkùnrin náà ti bá Àṣejèrè sọ̀rọ̀ nípa bí ẹgbẹ́ ṣe fà á kalẹ̀, àti ohun tó ní lọ́kàn láti ṣé fún àwọn aráàlú nílé aṣòfin.
Ohun ti wọn ba SAM AKINROLE sọ ree.	Ohun tí wọ́n bá SAM AKÍNRÓLÉ sọ rèé.
Laarin ogunlọgọ eeyan, ẹyin lẹgbẹ fa kalẹ, ninu awọn bii mọkandinlogun to fifẹẹ han, lati rọpo Ọnarebu Tunde Braimoh nileegbimọ aṣofin Eko, bawo ni nnkan yii ṣe ri loju tiyin?	Láàrín ogunlọ́gọ̀ èèyàn, ẹ̀yin lẹgbẹ́ fà kalẹ̀, nínú àwọn bíi mọ́kàndínlógún tó fìfẹ́ẹ́ hàn, láti rọ́pò Ọnarébù Túndé Braimoh níléègbìmọ̀ aṣòfin Èkó, báwo ni nǹkan yìí ṣe rí lójú tiyín?
Akọkọ, ẹgbẹ wo o daadaa, emi kọ lo kawe ju, emi kọ lo daa ju, ṣugbọn mo bẹrẹ gẹgẹ bii olori ọdọ ni wọọdu de kansu titi ti mo fi di igbakeji akọwe nipinlẹ, mi o si dojuti ẹgbẹ ri, mi o dojuti ara mi naa.	Àkọ́kọ́, ẹgbẹ́ wò ó daadaa, èmi kọ́ ló kàwé jù, èmi kọ́ ló dáa jù, ṣùgbọ́n mo bẹ̀rẹ̀ gẹ́gẹ́ bíi olórí ọ̀dọ́ ní wọ́ọ̀dù dé káńsù títí tí mo fi di igbákejì akọ̀wé nìpínlẹ̀, mi ò sì dójúti ẹgbẹ́ rí, mi ò dójúti ara mi náà.
Awọn nnkan wọnyi lẹgbẹ ri, tori ẹgbẹ yii; teeyan ba fi taratara ṣiṣẹ fun un, o lohun ti wọn fi maa n da iru eeyan bẹẹ lọla, n ni wọn fi fami kalẹ.	Àwọn nǹkan wọ̀nyí lẹgbẹ́ rí, torí ẹgbẹ́ yìí; téèyàn bá fi taratara ṣiṣẹ́ fún un, ó lóhun tí wọ́n fi máa ń dá irú èèyàn bẹ́ẹ̀ lọ́lá, n ni wọ́n fi fàmí kalẹ̀.
Awọn nnkan to ṣiṣẹ pọ pẹlu kadara mi niyẹn ti wọn fi fami kalẹ lati dupo naa nipari oṣu yii.	Àwọn nǹkan tó ṣiṣẹ́ pọ̀ pẹ̀lú kádàrá mi nìyẹn tí wọ́n fi fàmí kalẹ̀ láti dupò náà níparí oṣù yìí.
Ẹkọ wo lẹ fẹ kawọn eeyan kọ lara awọn iriri yin yii, paapaa awọn ọdọ to n ṣe oṣelu?	Ẹ̀kọ́ wo lẹ fẹ́ káwọn èèyàn kọ́ lára àwọn ìrírí yín yìí, pàápàá àwọn ọ̀dọ́ tó ń ṣe òṣèlú?
O dun teeyan ba le ni imọ, iba a ṣe tileewe tabi ti ẹkọṣẹ, ko tun faramọ ẹgbẹ oṣelu to daa, awọn ẹkọ teeyan ba kọ nibẹ lo maa mu keeyan ni iriri pupọ to le to ile, ẹgbẹ, ati awujọ.	Ó dùn téèyàn bá le ní ìmọ̀, ìbá à ṣe tiléèwé tàbi tí ẹ̀kọ́ṣẹ́, kó tún faramọ́ ẹgbẹ́ òṣèlú tó dáa, àwọn ẹ̀kọ́ téèyàn bá kọ́ níbẹ̀ ló máa mú kéèyàn ní ìrírí púpọ̀ tó le to ilé, ẹgbẹ́, àti àwùjọ.
Ọpọ eeyan lo wa ninu ẹgbẹ oṣelu, ẹnikọọkan wọn lo si ni nnkan to mu wọn yatọ, taa ba ko awọn iriri awọn eeyan yii papọ, anfaani nla ni.	Ọ̀pọ̀ èèyàn ló wà nínú ẹgbẹ́ òṣèlú, ẹnìkọ̀ọ̀kan wọn ló sì ní nǹkan tó mú wọn yàtọ̀, táa bá kó awọn ìrìrí àwọn èèyàn yìí papọ̀, ànfààní ǹlá ni.
Awọn iriri yii lo maa n mu ki idagbasoke tete ba ibi teeyan ba n ṣoju fun.	Àwọn ìrírí yìí ló máa ń mú kí ìdàgbàsókè tètè bá ibi téèyàn bá ń ṣojú fún.
Ki lajọṣepọ to wa laarin ẹyin ati awọn yooku ti ẹ jọ dupo yii?	Kí làjọṣepọ̀ tó wà láàrín ẹ̀yin àti àwọn yòókù tí ẹ jọ dupò yìí?
Gbogbo wọn jẹ ọmọ ẹgbẹ gidi, bii temi naa.	Gbogbo wọn jẹ́ ọmọ ẹgbẹ́ gidi, bíi tèmi náà.
A ti jọ n ṣiṣẹm pọ tẹlẹ ko too di pe a gbegba ibo, ṣugbọn ẹnikan naa lo maa ja si lọwọ, ẹgbẹ si mọ bi wọn ṣe n to o.	A ti jọ ń ṣiṣẹm pọ̀ tẹ́lẹ̀ kó tóó di pé a gbégbá ìbò, ṣùgbọ́n ẹnìkan náà ló máa já sí lọ́wọ́, ẹgbẹ́ sì mọ̀ bí wọ́n ṣe ń tò ó.
Mo dupẹ lọwọ wọn, lati ibi owo, titi de ka ko eeyan silẹ lọọ maa polongo fun wa kaakiri adugbo.	Mo dúpẹ́ lọ́wọ́ wọn, láti ibi owó, títí dé ká kó èèyàn sílẹ̀ lọọ máa polongo fún wa káàkiri àdúgbo.
Ajọṣepọ to danmọran wa, o si ṣe e fọkan tan.	Àjọṣepọ̀ tó dánmọ́rán wà, ó sì ṣe é fọkàn tán.
Ki wa lẹ ni lọkan lati ṣe fawọn eeyan agbegbe Koṣọfẹ II, ti ẹ ba de ileegbimọ aṣofin?	Kí wá lẹ ní lọ́kan láti ṣe fáwọn èèyàn agbègb̀e Kòṣọ̀fẹ́ II, tí ẹ bá dé iléègbìmọ̀ aṣòfin?
Gẹgẹ bi ọdọ to mọ nipa iṣiro owo daadaa, mo ri i pe lati ro awọn ọdọ lagbara, ipenija nla ni, a maa ṣofin to maa bojuto eyi.	Gẹ́gẹ́ bí ọ̀dọ́ tó mọ̀ nípa ìṣirò owó dáadáa, mo rí i pé láti ró àwọn ọ̀dọ́ lágbára, ìpèníjà ńlá ni, a máa ṣòfin tó máa bójútó èyí.
A tun maa ṣiṣẹ lori eto ilera wa, ijọba gbiyanju, ṣugbọn a gbọdọ ṣe si i, bẹẹ la si tun maa ṣiṣẹ lori eto ayika, paapaa omiyale to n yọ wa lẹnu laduugbo yii.	A tún máa ṣiṣẹ́ lórí ètò ìlera wa, ìjọba gbìyànjú, ṣùgbọ́n a gbọ́dọ̀ ṣe sí i, bẹ́ẹ̀ la sì tún máa ṣiṣẹ́ lórí ètò àyíká, pàápàá omíyalé tó ń yọ wá lẹ́nu ládùúgbò yìí.
Koko ibẹ ni eto aabo, loootọ o dara lEkoo ju tawọn yooku lọ, iṣẹ ti Ọnarebu Buraimọ n ṣe lọwọ niyẹn, a maa tẹ siwaju pẹlu ẹ.	Kókó ibẹ̀ ni ètò ààbò, lóòótọ́ ó dára l’Èkòó ju tàwọn yòókù lọ, iṣẹ́ tí Ọnaréb̀u Bùràímọ̀ ń ṣe lọ́wọ́ nìyẹn, a máa tẹ̀ síwájú pẹ̀lú ẹ̀.
Lagbegbe yin ni ọja Mile 12 wa, njẹ o ni eto ti ẹ ni lọkan ti ẹ fẹẹ ṣe tẹẹ ba dele aṣofin?	Lágbègbè yín ní ọjà Mile 12 wà, ǹjẹ́ o ní ètò tí ẹ ní lọ́kàn tí ẹ fẹ́ẹ́ ṣe tẹ́ẹ bá délé aṣòfin?
Ọja to sunmọ wa ni, ibẹ lawọn iya wa ti n naja, ti wọn n ṣe kara kata ti wọn fi n ran ọmọ wọn lọ sileewe, ọja ti mo gbọnju ba ni, ajọṣepọ to si dan mọran wa laarin awa ati awọn iya to n dari ọja naa, atawọn ẹya yooku to wa nibẹ naa.	Ọjà tó súnmọ́ wa ni, ibẹ̀ làwọn ìyá wa ti n ́nájà, tí wọ́n ń ṣe kárà kátà tí wọ́n fi ń rán ọmọ wọn lọ siléèwé, ọjà tí mo gbọ́njú bá ni, àjọṣepọ̀ tó sì dán mọ́rán wà lààrín àwa àti àwọn ìyá tó ń darí ọjà náà, àtàwọn ẹ̀yà yóókù tó wà níbẹ̀ náà.
A maa jẹ ko di awoṣifila, apewaawo niluu Eko.	A máa jẹ́ kó di àwòṣífìlà, àpèwááwò nílùú Èkó.
Lakotan, ki lẹ ni fun awọn eeyan yin?	Lákòtán, kí lẹ ní fún àwọn èèyàn yín?
Emi ọmọ yin Fẹmi Saheed to fẹẹ ṣe aṣoju yin nileegbimọ aṣofin Eko, a maa sin yin daadaa, a fẹ ki ẹ jade waa dibo fun wa.	Èmi ọmọ yín Fẹ́mi Saheed tó fẹ́ẹ́ ṣe aṣojú yín niléègbìmọ̀ aṣòfin Èkó, a máa sìn yín dáadáa, a fẹ́ kí ẹ jáde wáá dìbò fún wa.
Iya Rainbow ni, Lateef Adedimeji onitiata maa kede ọjọ igbeyawo rẹ laipẹ	Ìyá Rainbow ní, Lateef Adédiméjì onítíátà máa kedé ọjọ́ ìgbeyàwó rẹ̀ láìpẹ́
Gbajumọ oṣere tiata agba nni, Iya Rainbow ti sọ ọ di mimọ pe laipẹ ni Lateef Adedimeji maa kede igbeyawo rẹ fun gbogbo awọn ololufẹ rẹ.	Gbajúmọ̀ òṣèré tíátà àgbà nnì, Ìyá Rainbow ti sọ ọ́ di mímọ̀ pé láìpẹ́ ni Lateef Adédiméjì máa kéde ìgbeyàwó rẹ̀ fún gbogbo àwọn olólùfẹ́ rẹ̀.
Mama naa sọrọ yii lori ẹrọ ayelujara rẹ laipẹ.	Màmá náà sọ̀rọ̀ yìí lórí ẹ̀rọ ayélujára rẹ̀ láìpẹ́.
O ni, ki awọn ololufẹ Lateef maa reti ikede lati owo onitiata naa, nitori ọjọ igbeyawo rẹ pẹlu Mo Bimpe ti sunmọ etile.	Ó ní, kí àwọn olólùfẹ́ Lateef máa retí ìkéde láti owó onítíátà náà, nítorí ọjọ́ ìgbeyàwó rẹ̀ pẹ̀lú Mo Bímpé ti súnmọ́ etílé.
Gbajumọ oṣere naa ni Mo Bimpe.	Gbajúmọ̀ oṣèré náà ni Mo Bímpé.
Gbese ree o!	Gbèsè réé o!
Wọn ti gbẹsẹ le owo Baba Ijẹbu ni banki	Wọ́n ti gbẹ́sẹ̀ lé owó Bàbá Ìjẹ̀bú ní báǹkì
Iroyin to n ja rain rain lọwọ bayii ni pe ileefowopamọ agba ilẹ wa, eyi ti wọn n pe ni CBN ti gbẹsẹ le gbogbo owo ileeṣẹ tẹtẹ Baba Ijẹbu, ti a mọ si Premier Lotto, pẹlu awọn ileeṣẹ meloo kan.	Ìròyìn tó ń jà ràìn ràìn lọ́wọ́ báyì́i ni pé iléèfowópamọ́ àgbá ilẹ̀ wa, èyí tí wọ́n ń pè ní CBN ti gbẹ́sẹ̀ lé gbogbo owó iléeṣẹ́ tẹ̀tẹ̀ Bàbá Ìjẹ̀bú, tí a mọ̀ sí Premier Lotto, pẹ̀lú àwọn iléeṣẹ́ mélòó kan.
Ohun taa gbọ ni pe awọn ileeṣẹ ọhun n lo ileeṣẹ wọn lati gbe owo lọ silẹ okeere la i gbaṣẹ lọwọ ijọba.	Ohun táa gbọ́ ni pé àwọn iléeṣẹ́ ọ̀hún ń lo iléeṣẹ́ wọn láti gbé owó lọ sílẹ̀ òkèère lá ì gbàṣẹ lọ́wọ́ ìjọba.
Ohun ti ofin sọ ni pe o niye teeyan le gbe lọ siluu oyinbo, tabi ilẹ okeere, towo ohun ba ti ju bẹẹ lọ, eeyan gbọdọ gbaṣẹ lọwọ ijọba nipasẹ banki CBN.	Ohun tí òfín sọ ni pé ó níye téèyàn le gbé lọ sílùú òyìnbó, tàbí ilẹ̀ òkèèrè, tówó òhun bá ti jù bẹ́ẹ̀ lọ, èèyàn gbọ́dọ̀ gbàṣẹ lọ́wọ́ ìjọba nípasẹ̀ báńkì CBN.
Ṣugbọn, ohun taa gbọ ni pe gbogbo awọn ileeṣẹ yii, ti Premier Lotto wa nibẹ, ko gbaṣẹ lọwọ ijọba, nitori naa ni wọn ṣe gbẹsẹ le owo naa.	Ṣùgbọ́n, ohun táa gbọ́ ni pé gbogbo àwọn iléeṣẹ́ yìí, tí Premier Lotto wà níbẹ̀, kò gbàṣẹ lọ́wọ́ ìjọba, nítorí náà ni wọ́n ṣe gbẹ́sẹ̀ lé owó náà.
Ko ti i sẹni to mọ boya owo ti wọn gbẹsẹ le yii yoo mu idiwọ dani, abi boya awọn to fẹẹ gba owo lọwọ Baba Ijẹbu maa lanfaani ati gba owo wọn.	Kò tí ì sẹ́ni tó mọ̀ bóyá owó tí wọ́n gbẹ́sẹ̀ lé yìí yóò mú ìdíwọ́ dánì, àbí bóyá àwọn tó fẹ́ẹ́ gba owó lọ́wọ́ Bàbá Ìjẹ̀bú máa láǹfààní àti gba owó wọn.
Mo ṣetan ati mu irọrun ba awon oniṣowo nilẹ Ẹgba  Iyalọja Ẹgba Sinmisola Ajadi	Mo ṣetán àti mú ìrọ̀rùn bá àwon oníṣòwò nílẹ̀ Ẹ̀gbá – Ìyálọ́jà Ẹ̀gbá Sinmisólá Àjàdí
Kii ṣe iroyin tuntun mọ pe Alayeluwa, Ọba Adedọtun Arẹmu Gbadebọ, Okukenu IV ti fi Oloye Kemi Oloyede jẹ oye iyalọja gbogbo ilẹ Ẹgba, obinrin naa ti n sọ ohun to ni lọkan, gẹgẹ bii erongba rẹ lati ṣe fawọn ọlọja atawọn oniṣowo nilẹ Ẹgba.	Kìí ṣe ìròyìn tuntun mọ́ pé Aláyélúwà, Ọba Adédọ̀tun Àrẹ̀mú Gbádébọ̀, Òkúkénù IV ti fi Olóyè Kémi Olóyèdé jẹ oyè ìyálọ́jà gbogbo ilẹ̀ Ẹ̀gbá, obìnrin náà ti ń sọ ohun tó ní lọ́kàn, gẹ́gẹ́ bíi èròǹgbà rẹ̀ láti ṣe fáwọn ọlọ́jà àtàwọn oníṣòwò nílẹ̀ Ẹ̀gbá.
Nigba ti Oloye Abileko Kẹmi Oloyede n ba awọn oniroyin sọrọ lẹyin toye naa, o ni; inu oun dun fun ayọ ati idunnu nigba ti wọn fun oun ni iwe oye naa lati ọdọ Alake ilẹ Ẹgba.	Nígbà tí Olóyè Abiléko Kẹ́mi Olóyèdé ń bá àwọn oníròyìn sọ̀rọ̀ lẹ́yìn tóyè náà, ó ní; inú òun dùn fún ayọ̀ àti ìdùnnú nígbà tí wọ́n fún òun ní ìwé oyè ná̀a láti ọ̀dọ̀ Aláké ilẹ̀ Ẹ̀gbá.
O dupẹ lọwọ Ọba Gbadebọ, tii ṣe Alake fun bo ti ro o lọkan lati fi i jẹ oye naa laarin awọn ẹlẹgbẹ rẹ.	Ó dúpẹ́ lọ́wọ́ Ọba Gbádébọ̀, tíí ṣe Aláké fún bó ti rò ó lọ́kàn láti fi í jẹ oyè náà láàrín àwọn ẹlẹgbẹ́ rẹ̀.
Ṣugbọn, ohun to daju ni pe o pẹ ti obinrin yii naa ti wa lọja, koda ajọṣepọ to danmọran wa laarin oun atawọn iyalọja ati babalọja ẹgbẹ rẹ yooku ni gbogbo ẹkun ilẹ Ẹgba.	Ṣùgbọ́n, ohun tó dájú ni pé ó pẹ́ tí obìnrin yìí náà ti wà lọ́jà, kódà àjọṣepọ̀ tó dánmọ́rán wà láàrín òun àtàwọn ìyálọ́ja àti bàbàlọ́jà ẹgbẹ́ rẹ̀ yóókù ní gbogbo ẹkùn ilẹ̀ Ẹ̀gbá.
Iyalọja naa ni, adura oun ni pe ajọṣepọ to wa laarin oun atawọn ọlọja ko ni mẹhẹ, ati pe ipo ti kabiyesi Ọba Gbadebọ gbe oun si naa, oun ko ni jabọ nibẹ.	Ìyálọ́jà náà ní, àdúrà òun ni pé aj̀ọṣepọ̀ tó wà láàrín òun àtàwọn ọlọ́jà kò ní mẹ́hẹ, àti pé ipò tí kabíyèsí Ọba Gbádébọ̀ gbé òun sí náà, òun kò ní jábọ́ níbẹ̀.
O ni, Alake kii ṣe awọn ọba kan ti wọn n fi towo ṣe ki wọn too fi eeyan joye, bi wọn ti n ṣe lawọn ibi kan.	Ó ní, Aláké kìí ṣe àwọn ọba kan tí wọ́n ń fi towó ṣe kí wọ́n tóó fi èèyàn joyè, bí wọ́n ti ń ṣe láwọn ibì kan.
Alake ko wo towo, ṣugbọn wọn wo ipa mi laarin ọja, ati ohun ti mo ti ṣe, bẹẹ ni wọn tun ṣakiyesi ajọṣepọ emi atawọn ọlọja ẹgbẹ mi, ohun ti wọn wo papọ niyi ti wọn ṣe fi mi joye Iyalọja Ẹgba.	“Aláké kò wo towó, ṣùgbọ́n wọ́n wo ipa mi láàrín ọjà, àti ohun tí mo ti ṣe, bẹ́ẹ̀ ni wọ́n tún ṣàkíyèsí àjọṣepọ̀ èmi àtàwọn ọlọ́jà ẹgbẹ́ mi, ohun tí wọ́n wò papọ̀ nìyí tí wọ́n ṣe fi mí joyè Ìyálọ́ja Ẹ̀gbá.
Inu mi dun pe wọn da mi lọla, ohun lo jẹ ki awọn ọlọja wa yooku naa maa jo ti wọn si n yọ ṣẹṣẹ.	Inú mi dùn pé wọ́n dá mi lọ́lá, òhun ló jẹ́ kí àwọn ọlọ́jà wa yòókù náà máa jó tí wọ́n sì ń yọ̀ ṣẹ̀ṣẹ̀.
Ohun to tunmọ si ni pem inu wọn dun si ohun ti Alake ṣe fun wọn.	“Ohun tó túnmọ̀ sí ni pem inú wọn dùn sí ohun tí Aláké ṣe fún wọn.
Emi naa si n lo asiko yii asiko yoo tu gbogbo ọlọja lara, yoo tuba, yoo tuṣẹ.	Èmi náà sì ń lo àsìkò yìí àsìkò yóò tu gbogbo ọlọ́jà lára, yóò tùbà, yóò tùṣẹ.
Awọn nnkan rere yoo maa wọnu ọja wa lasiko yii.	Àwọn nǹkan rere yóò máa wọnú ọjà wá lásìkò yìí.
Bẹẹ ni mo si tun gbadura pe ijọba yoo tubo maa fojuure wo ọja lasiko tiwa yii, fun idagbasoke ati ọrọ awọn oniṣowo kara-kata.	Bẹ́ẹ̀ ni mo sì tún gbàdúrà pé ìjọba yóò túbò máa fojúure wo ọjà lásìkò tiwa yìí, fún ìdàgbàsókè àti ọ̀rọ̀ àwọn oníṣòwò kárà-kátà.
Nigba to n sọrọ nipa awọn afojusun rẹ gẹgẹ bii adari ọja ilẹ Ẹgba, Oloye Oloyede ni bi irẹpọ yoo ṣe pọ lọja lo jẹ oun logun, ti awọn oniṣowo yoo si maa rere jẹ, lai si idiwọ kankan.	Nígbà tó ń sọ̀rọ̀ nípa àwọn àfojúsùn rẹ̀ gẹ́gẹ́ bíi adarí ọjà ilẹ̀ Ẹ̀gbá, Olóyè Olóyèdé ní bí ìrẹ́pọ̀ yóò ṣe pọ̀ lọ́jà ló jẹ òun lógún, tí àwọn oníṣòwò yóò sì máa rérè jẹ, láì sí ìdíwọ́ kankan.
Gbogbo ọja lo si gbọdọ wa ni iṣọkan, gbogbo kudiẹ-kudiẹ to wa lọja la si maa yanju.	Gbogbo ọjà ló sì gbọ́dọ̀ wà ní ìṣọ̀kan, gbogbo kùdìẹ̀-kudiẹ tó wà lọ́jà la sì máa yanjú.
Bakan lo tun rọ gbogbo ọlọja lati fọwọsowọpọ pẹlu ijọba to wa lode.	Bákan ló tún rọ gbogbo ọlọ́jà láti fọwọ́sowọ́pọ̀ pẹ̀lú ìjọba tó wà lóde.
Ẹ ma jẹ ka fi imọtoto ọja ṣere, gbogbo awọn agbefọba ti wọn n ran waa ba wa la gbọdọ bu ọla fun, ijọba lo ran wọn niṣẹ.	“Ẹ má jẹ̀ ká fi ìmọ́tótó ọjà ṣeré, gbogbo aẁọn agbèfọ́ba tí wọ́n ń rán wáá bá wa la gbọ́dọ̀ bu ọlá fún, ìjọba ló rán wọn níṣẹ́.
Bẹẹ la si n rọ ijọba naa ki wọn ba wa bojuto awọn koṣemaani to n jẹ awọn ọlọja niya, bii omi, ile igbọnsẹ, ati bẹẹ bẹẹ lọ.	Bẹ́ẹ̀ la sì ń rọ ìjọba náà kí wọ́n bá wa bójútó àwọn kòṣemáánì tó ń jẹ àwọn ọlọ́jà níyà, bíi omi, iĺe igbọ̀nsẹ̀, àti bẹ́ẹ̀ bẹ́ẹ̀ lọ.”
Bẹẹ o ba gbagbe, laipẹ yii ni wọn jawe oye lori Oloye Oluwakẹmi Oloyede gẹgẹ bii Iyalọja ilẹ Ẹgba.	Bẹ́ẹ́ ò bá gbàgbé, láìpẹ́ yìí ni wọ́n jáwé oyè lórí Olóyè Olúwakẹ́mi Olóyèdé gẹ́gẹ́ bíi Ìyálọ́jà ilẹ̀ Ẹ̀gbá.
Ojọ Satide ti i ṣe ọjọ keji ọdun keresi ni Alake ilẹ Ẹgba, Ọba Adedọtun Arẹmu Gbadebọ, Okukẹnu IV, jawe oye le obinrin gbajumọ oniṣowo naa lori, laafin rẹ ni aago mọkanla aarọ.	Ojọ́ Sátidé tí í ṣe ọjọ́ kejì ọdún kérésì ni Aláké ilẹ̀ Ẹ̀gbá, Ọba Adédọ̀tun Àrẹ̀mú Gbádébọ̀, Òkúkẹ́nù IV, jáwé oyè lé obìnrin gbajúmọ̀ oníṣòwò náà lórí, láàfin rẹ̀ ní aago mọ́kànlá àárọ̀.
Oloye Kẹmi Oloyede ni iyalọja ọja Adirẹ to wa ni Aṣero niluu Abẹokuta, ko too di pe o gba ipo tuntun yii.	Olóyè Kẹ́mi Olóyèdé ni ìyálọ́jà ọjà Àdìrẹ tó wà ní Aṣérò nílùú Abẹ́òkúta, kó tóó di pé ó gba ipò tuntun yìí.
Oloye Arabinrin Oluwakẹmi Abẹkẹ Oloyede, tun ni Ọtun Iyalọja ilẹ Ẹgba, o si ti wa lori ipo naa fun bii ọdun mẹrinla, ko too di pe Iyalọja tẹlẹ, Oloye Aiṣat Ẹbunoluwa, to wa nipo naa tẹlẹ jade laye.	Olóyè Arábìnrin Olúwakẹ́mi Àbẹ̀kẹ́ Olóyèdé, tún ni Ọ̀tún Ìyálọ́jà ilẹ̀ Ẹ̀gbá, ó sì ti wà lórí ipò náà fún bíi ọdún mẹ́rìnlá, kó tóó di pé Ìyálọ́jà tẹ́lẹ̀, Olóyè Aiṣat Ẹ̀bùnolúwa, tó wà nípò náà tẹ́lẹ̀ jáde láyé.
Lara awọn ọlọja ti Alake fẹẹ fi joye lọla naa tun ni Oloye Janet Gbadebọ ati Oloye Bamidele Adebọwale, ti kabiyesi fẹẹ fi joye pẹlu Iyalọja Kẹmi Oloyede.	Lára àwọn ọlọ́jà tí Aláké fẹ́ẹ́ fi joyè lọ́la náà tún ni Olóyè Janet Gbádébọ̀ àti Olóyè Bámidélé Adébọ̀wálé, tí kábíyèsí fẹ́ẹ́ fi joyè pẹ̀lú Ìyálọ́jà Kẹ́mi Olóyèdé.
Awọn ni wọn a maa ṣakoso gbogbo ọja to wa nijọba ibilẹ mẹfa to so ilẹ Ẹgba ro.	Àwọn ni wọ́n á máa ṣàkóso gbogbo ọjà tó wà níjọba ìbílẹ̀ mẹ́fà tó so ilẹ̀ Ẹ̀gbá rò.
Kayeefi!	Kàyééfì!
Ọlọpaa gomina daku lojiji	Ọlọ́pàá gómìnà dákú lójijì
Ọpẹlọpẹ awọn ọtẹlẹmuyẹ to wa pẹlu Gomina Godwin Obaseki ti ipinlẹ Edo ohun ti a n sọ yii kọ la ba maa sọ nipa ọlọpaa rẹ, ṣe lọkunrin naa ṣubu lojiji, to si daku, awọn ọtẹlẹmuyẹ ọhun lo gba a silẹ.	Ọpẹ́lọpẹ́ àwọn ọ̀tẹlẹ̀múyẹ́ tó wà pẹ̀lú Gómìnà Godwin Òbásekì tí ìpínlẹ̀ Edó ohun tí a ń sọ yìí kọ́ là bá máa sọ nípa ọlọ́pàá rẹ̀, ṣe lọkùnrin náà ṣubú lójijì, tó sì dákú, àwọn ọ̀tẹlẹ̀múyẹ́ ọ̀hún ló gbà á sílẹ̀.
Oni ni wọn n ṣebura fun Gomina Obaseki ati igbakeji rẹ, Philip Shuaibu, fun saa ẹlẹẹkeji ijọba wọn, niluu Benin ni ayẹyẹ ọhun ti waye.	Òní ni wọ́n ń ṣèbúra fún Gómìnà Òbásekì àti igbákeji rẹ̀, Philip Shuaibu, fún sáà ẹlẹ́ẹ̀kejì ij̀ọba wọn, nílùú Benin ni ayẹyẹ ọ̀hún ti wáyé.
Bi eto ọhun ti n lọ lọwọ ti gomina n ka ọrọ iṣaaju si awọn eeyan to wa nibi ayẹyẹ naa leti, ẹyin rẹ ni ọlọpaa naa duro si, ṣadeede lo si bẹrẹ si i mudi lọ silẹẹlẹ, ko too de ilẹ, kia lawọn ọtẹlẹmuyẹ ọhun ti gba a mu, ti wọn si gbe e lọ si ori ijokoo.	Bí ètò ọ̀hún ti ń lọ lọ́wọ́ tí gómìnà ń ka ọ̀rọ̀ ìṣáájú sí àwọn èèyàn tó wà níbi ayẹyẹ náà létí, ẹ̀yin rẹ̀ ni ọlọ́pàá náà dúró sí, ṣàdéédé ló sì bẹ̀rẹ̀ sí í múdì lọ sílẹ̀ẹ́lẹ̀, kó tóó dé ilẹ̀, kíá làwọn ọ̀tẹlẹ̀múýẹ ọ̀hún ti gbá a mú, tí wọ́n sì gbé e lọ sí orí ìjókòó.
Bo tiẹ jẹ pe titi di bi a ti n ka iroyin yii lọwọ, ko tii sẹni kan to sọ ohun kan nipa iṣẹlẹ naa, ṣugbọn ohun taa n hu gbọ ni pe alaafia lọmọkunrin naa wa.	Bó tiẹ̀ jẹ́ pé títí di bí a ti ń ka ìròyìn yií lọ́wọ́, kò tíì sẹ́ǹi kan tó sọ ohun kan nípa ìṣẹ̀lẹ̀ náà, ṣùgbọ́n ohun táa ń hú gbọ́ ni pé àlàáfíà lọmọkùnrin náà wà.
Ohun oju wa ri lakooko konile-o-gbele Korona kii ṣe kekere  Hammed Abọdunrin	Ohun ojú wa rí lákòókò kónílé-ó-gbélé Kòrónà kìí ṣe kékeré – Hammed Abọ́dúnrìn
Alaaji Hammed Abọdunrin ni ọga agba fajọ alaabo siifu difẹnsi, nipinlẹ Ogun, o si jẹ ọkan lara awọn ti wọn ṣamojuto eto aabo fun ti arun koronafairọọsi to ti tan kalẹ kaakiri orile-ede yii, ṣugbon ti wọn n gbogun ti i nipinlẹ Ogun.	Àlàájì Hammed Abọ́dúnrìn ni ọ̀gá àgbà fájọ aláàbò síífú dìfẹǹsì, nípínlẹ̀ Ògùn, ó sì jẹ́ ọ̀kan lára àwọn tí wọ́n ṣàmójútó ètò ààbò fún ti àrùn kòrónàfairọ̀ọ̀sì to tí tàn kálẹ̀ káàkiri orílè-èdè yìí, ṣùgbón tí wọ́n ń gbógun tì í nípínlẹ̀ Ògùn.
Ọkunrin naa ba oniroyin wa, OYEṢIKẸMI ABIGAEL, sọrọ lori awọn iriri ẹ, gẹgẹ bi alaabo ilu, lakooko konile-o-gbele titi di akoko yii ati ibi ti wọn ba iṣẹ de lori abo ilu.	Ọkùnrin náà bá oníròyìn wa, OYÈṢÌKẸ́MI ABIGAEL, sọ̀rọ̀ lórí àwọn ìrírí ẹ̀, gẹ́gẹ́ bí aláàbò ìlú, lákòókò kónílé-ó-gbélé títí di àkókò yìí àti ibi tí wọ́n bá iṣẹ́ dé lórí àbò ìlú.
Awọn iriri mi gẹgẹ bi ọga agba fajọ alaabo siifu Nipa awọn iriri mi lakooko ti konile-o-gbele ti bẹrẹ, ninu oṣu kẹrin, ọdun yii, nipinlẹ Ogun, ẹ jẹ ki n kọkọ bẹrẹ lori konile-o-gbele, igba ti ofin yẹn kọkọ bẹrẹ, awọn eeyan ipinlẹ Ogun, fọwọsowọpọ pẹlu awọn alaabo ilu.	Àwọn ìrírí mi gẹ́gẹ́ bí ọ̀gá àgbà fájọ aláàbò síífú Nípa àwọn ìrírí mi lákòókò tí kónílé-ó-gbélé ti bẹ̀rẹ̀, nínú oṣù kẹrin, ọdún yìí, nípínlẹ̀ Ògùn, ẹ jẹ́ kí n kọ́kọ́ bẹ̀rẹ̀ lórí kónílé-ó-gbélé, ìgbà tí òfin yẹn kọ́kọ́ bẹ̀rẹ̀, àwọn èèyàn ìpínlẹ̀ Ògùn, fọwọ́sowọ́pọ̀ pẹ̀lú àwọn aláàbò ìlú.
Awọn naa mọ riri wahala to n bẹ ninu isunmọ-ra-ẹni.	Àwọn náà mọ rírì wàhálà tó ń bẹ nínú ìsúnmọ́-ra-ẹni.
Ṣugbọn iriri mi naa tun ni pe awọn kọlọransi kan tun wa, ti wọn fi agidi jade bẹẹ ni wọn tun da oriṣiriṣi ọgbọn alukọrọmi pẹlu.	Ṣùgbọ́n ìrírí mi náà tún ni pé àwọn kọ̀lọ̀rànsí kan tún wa, tí wọ́n fi agídí jáde bẹ́ẹ̀ ni wọ́n tún dá oríṣiríṣi ọgbọ́n àlùkọ̀rọ́mí pẹ̀lú.
Ijọba ti ṣofin pe ẹni to ba gbe ounjẹ tabi nnkan ẹran ọṣin, wọn ko gbọdọ mu wọn.	Ìjọba ti ṣòfin pé ẹni tó bá gbé ouńjẹ tàbi nǹkan ẹran ọ̀ṣìn, wọn kò gbọdọ̀ mú wọn.
A wa rii pe awọn eeyan wa dọgbọn lati lo anfaani nnkan wọnyii lati maa fi dọgbọn jade.	A wá ríi pé àwọn èèyàn wá dọ́gbọ́n láti lo àǹfààní nǹkan wọ̀nyíí láti máa fi dọgbọ́n jáde.
Lọrọ kan awọn Naijiria ṣetan lati fọwọsowọpọ lati gbogun ti korona fairọọsi to tan kalẹ yii.	Lọ́rọ̀ kan àwọn Nàìjíríà ṣetán láti fọwọ́sowọ́pọ̀ láti gbógun ti kòrónà fairọ̀ọ̀sì tó tàn kálẹ̀ yìí.
Nnkan to ṣẹlẹ yii tun fi ye wa pe ijọba tun ti jẹ ka mọ bi a ṣe lagbara to,nipa ounjẹ boya a le bọ awọn eeyan wa to wa lorileede yii abi a ko le bọ wọn.	Nǹkan tó ṣẹlẹ̀ yìí tún fi yé wa pé ìjọba tún ti jẹ́ ká mọ̀ bí a ṣe lágbára tó,nípa ouńjẹ bóyá a lè bọ́ àwọn èèyaǹ wa tó wà lórílèèdè yìí àbí a kò lè bọ́ wọn.
Awọn eeyan ko tii jẹ onisuuru lati ma ṣe nnkan bo ṣe yẹ ki wọn maa ṣe, ijọba ipinlẹ yii fawọn eeyan wa lanfani ọjọ kọọkan lati maa jade ra ounjẹ fun bi wakati mẹjọ, ṣugbọn aini suuru si n jẹ kawọn eeyan jọ maa pejọ pọ.	Àwọn èèyàn kò tíì jẹ́ onísùúrù láti má ṣe nǹkan bó ṣe yẹ kí wọ́n máa ṣé, ìjọba ìpínlẹ̀ yìí fáwọn èèyàn wa lánfàní ọjọ́ kọ̀ọ̀kan láti máa jáde ra ouńjẹ fún bí wákàtí mẹ́jọ, ṣùgbọ́n àìní sùúrù sì ń jẹ́ káwọn èèyàn jọ máa péjọ pọ̀.
Nile ifowopamọ, a ni awọn wahala lati jẹ kawọn eeyan maa to lọwọọwọ, ki wọn si jinna si ara wọn, eleyii fi han wa pe a ti kọ ẹkọ, bi wọn ṣe bọwọ fun ofin awọn nnkan to ba le jẹ akoba.	Nílé ìfowópamọ́, a ní àwọn wàhálà láti jẹ́ káwọn èèyàn máa tò lọ́wọ̀ọ̀wọ́, kí wọ́n sì jìnnà sí ara wọn, eléyìí fi hàn wá pé a ti kọ́ ẹ̀kọ́, bí wọ́n ṣe bọ̀wọ̀ fún òfin àwọn nǹkan tó bá lè jẹ́ àkóbá.
Iriri mi tun ni pe awọn amookunsika fẹẹ lo akoko konile-o-gbele yẹn lati fi ja awọn adugbo ni ole, eleyii tun fi han wa pe iwa oju lalakan fi n sọri wa ko tii muna doko to.	Ìrírí mi tún ni pé àwọn amòòkùnsìkà fẹ́ẹ́ lo àkókò kónílé-ó-gbélé yẹn láti fi ja àwọn àdúgbò ní olè, eléyìí tún fi hàn wá pé ìwà ojú lalákàn fi ń sọ́rí wa kò tíì múná dóko tó.
Ẹ o ri pe nigba tawọn eeyan naa bẹrẹ oju lalakan fi sọri yii, o jẹ ki awọn iwa naa dinku.	Ẹ ó ri pé nígbà táwọn èèyan náà bẹ̀ŕẹ ojú lalákàn fi sọ́rí yìí, ó jẹ́ kí àwọn ìwà náà dínkù.
Awọn taa jẹ alaabo gan-an igbaradi pupọ ko tete si, nitori aṣọ ẹgbẹjọda ti wọn gbe sọrun yẹn ati ibọn ti wọn n gbe dani ko ran aisan yii.	Àwọn táa jẹ́ aláàbò gan-an ìgbáradì púpọ̀ kò tètè sí, nítorí aṣọ ẹgbẹ́jọdá tí wọ́n gbé sọ́rùn yẹn àti ìbọn tí wọ́n ń gbe dání kò ran àìsàn yìí.
O yẹ ki imurasilẹ to peye wa fun wọn, kawọn naa maa wa nnkan ti wọn yoo fi dabobo ara wọn.	Ó yẹ kí ìmúrasílẹ̀ tó péye wà fún wọn, ̀káwọn náa máa wá nńkan tí wọn yóò fi dábòbò ara wọn.
Eleyii lo mu kawa lọ ṣe domu, awa si ni ẹni akọkọ ti yoo kọkọ se funra wa.	Eléyìí ló mú káwa lọ ṣe dòmú, àwa sì ni ẹni àkọ́kọ́ tí yóò kọ́kọ́ se fúnra wa.
Ti a si tun lọ ṣe ifọwọ fawọn eeyan wa to n ṣiṣẹ, ki abo to peye le wa fun wọn lẹnu iṣẹ wọn.	Tí a sì tún lọ ṣe ìfọwọ́ fáwọn èèyàn wa tó ń ṣiṣẹ́, kí àbò tó péye le wà fún wọn lẹ́nu iṣẹ́ wọn.
Mo tun woye pe awa araalu ati agbofinro, agbọye ko tii wa daadaa, nigba tawọn agbofinro ba sọ pe kawọn araalu ma ṣe nnkan, ṣugbọn ti wọn ko nii gbọ laimọ pe wọn n gba oromọdiẹ wọn lọwọ iku.	Mo tún wòye pé àwa aráàlú àti agbófinró, àgbọ́yé kò tíì wà dáadáa, nígbà táwọn agbófinró bá sọ pé káwọn aráàlú má ṣe nǹkan, ṣùgbọ́n tí wọn kò níí gbọ́ láìmọ̀ pé wọ́n ń gba òròmọdìẹ wọn lọ́wọ́ ikú.
Ko ti ye awọn eeyan daadaa pe ti araalu ni agbofinro n ṣe, bo tilẹ jẹ pe awọn naa ni lati gbe gbohungbohun lọ si ọja, a gbe omi ti wọn fi n fọwọ lọ si aarin ọja, a kọ wọn bi won yoo ṣe maa fọwọ wọn, pẹlu gbogbo eleyii nnkan to ba tun fẹẹ kun diẹ kaato lọjọ iwaju, o dabi a ti kọ ẹkọ to maa ṣe wa loore ati anfaani fun wa.	Kò tí yé àwọn èeỳàn dáadaá pé ti aráàlú ni agbófinró ń ṣe, bó tilẹ̀ jẹ́ pé àwọn náà ní láti gbé gbohùngbohùn lọ sí ọjà, a gbé omi tí wọ́n fi ń fọwọ́ lọ sí àárín ọjà, a kọ́ wọn bí won yóò ṣe máa fọwọ́ wọn, pẹ̀lú gbogbo eléyìí nǹkan tó bá tún fẹ́ẹ́ kùn díẹ̀ káàtó lọ́jọ́ iwájú, ó dàbí a ti kọ́ ẹ̀kọ́ tó máa ṣe wá lóore àti àǹfààní fún wa.
Igbagbọ awọn araalu lori abajade awọn to ni arun korona ko jinlẹ toYoruba maa n sọ pe ẹni kan lo mọ o,awọn to ti lugbadi ẹ, tori ko yọ, awọn teeyan wọn ku, wọn a mọ pe ki i ṣe irọ.	Ìgbàgbọ́ àwọn aráàlú lórí àbájáde àwọn tó ní àrùn kòrónà kò jinlẹ̀ tóYorùbá máa ń sọ pé ẹnì kan ló mọ ò,àwọn tó ti lùgbàdì ẹ̀, torí kò yọ, àwọn téèyàn wọ́n kú, wọ́n á mọ̀ pé kì í ṣe irọ́.
Ni orileede taa wa yii nitori a ko finu tan ara wa, gbogbo nnkan tijọba ba ti sọ lo fẹẹ n dabi a ki i gbagbọ.	Ní orílèèdè táa wà yìí nítorí a kò finú tán ara wa, gbogbo nǹkan tíjọba bá ti sọ ló fẹ́ẹ̀ ń dàbí a kì í gbàgbọ́.
Bi a ba fẹẹ ṣe nnkan tijọba ba ti sọ pe ko sowo, ero wa ni pe gbogbo owo ọwọ ijọba lo wa, ko yẹ ki wọn wa owo ti, nitori aifinu tan ara wa tan, atawọn nnkan to si mẹhẹ diẹ, ko jẹ ka gbara wa gbọ.	Bí a bá fẹ́ẹ́ ṣe nǹkan tíjọba bá ti sọ pé kò sówó, èrò wa ni pé gbogbo owó ọwọ́ ìjọba ló wà, kò yẹ kí wọ́n wá owó tì, nítorí àìfinú tán ara wa tán, àtàwọn nǹkan tó sì mẹ́hẹ díẹ̀, kò jẹ́ ká gbára wá gbọ̀.
Ọpọlọpọ lo ti ya lakooko yii koda nigba ti wọn ni ki wọn maa jade bayii, ọpọ lo si sọ pe ẹ kan faye silẹ ni, mi o jade.	Ọ̀pọ̀lọpọ̀ ló ti yá lákòókò yìí kódà nígbà tí wọ́n ní kí wọ́n máa jáde báyìí, ọ̀pọ̀ ló sì sọ pé ẹ kàn fàyè sílẹ̀ ni, mi ò jáde.
Nitori o ti jọ han si wa gbangba bayii pe arun korona yẹn wa.	Nítorí ó ti jọ hàn sí wa gbangba báyìí pé àrùn kòrónà yẹn wà.
Ni ibẹrẹ aisi nnkan taa fi n ṣe ayẹwo, ohun lo jẹ ka ro pe ko si, ṣugbọn bi a ṣe ri pe awọn nnkan ayẹwo yẹn n pọ si bẹẹ lawọn eeyan naa n pọ si.	Ní ìbẹ̀rẹ̀ àìsí nǹkan táa fi ń ṣe àyẹ̀wò, òhun ló jẹ́ ká rò pé kò sí, ṣùgbọ́n bí a ṣe ri pé àwọn nǹkan àyẹ̀wò yẹn ń pọ̀ si bẹ́ẹ̀ làwọn èèyàn náà ń pọ̀ si.
Wọn tiẹ fi sawada nigba kan pe wọn beere lọwọ orileede kan pe ṣe awọn eeyan ẹ ni, o ni rara, nigba ti wọn wa beere pe ki lo faa, o loun ko yẹ ẹnikankan wo ni.	Wọ́n tiẹ̀ fi sàwàdà nígbà kan pé wọ́n bèèrè lọ́wọ́ orílèèdè kan pé ṣé àwọn èèyàn ẹ̀ ní, ó ní rárá, nígbà tí wọ́n wá bèèrè pé kí ló fàá, ó lóun kò yẹ ẹnìkankan wò ni.
Nibi to de bayii, tawọn kan ba si n sọ pe afikun ni tabi irọ ni, onitọhun ko ṣe ara ẹ lanfaani bẹẹ ni ko ṣe araale ẹ lanfaani kankan.	Níbi tó dé báyìí, táwọn kan bá sì ń sọ pé àfikún ni tàbí irọ́ ni, onítọ̀hún kò ṣe ara ẹ̀ lánfààní bẹ́ẹ̀ ni kò ṣe aráalé ẹ̀ lánfààní kankan.
Lori isede alaalẹ to ṣi n lọ lọwọ Awọn to ti fara kaṣa ofin nipa iṣede alaalẹ niipinlẹ Ogun, bi a ba ni ka ka wọn, wọn yoo ti le ni ọgọrun-un.	Lórí ìséde alaalẹ́ tó ṣì ń lọ lọ́wọ́ Àwọn tó ti fara káṣá òfin nípa ìṣéde alaalẹ́ níìpìnlẹ̀ Ògùn, bí a bá ní ká kà wọ́n, wọn yóò ti lé ní ọgọ́rùn-ún.
Ẹlomin-in wa ki i ṣe pe boya wọn ṣe e pẹlu ifẹ inu, boya ẹni to n bọ lati oke ọya tilẹ ba su mọ apa ibi ta wa wa yii, iyanju la ma n gba iru awọn yẹn pe ki wọn jẹ kilẹ o mọ, ki wọn to maa lọ sibi ti wọn n lọ.	Ẹlòmín-ìn wà kì í ṣe pé bóyá wọ́n ṣe é pẹ̀lú ìfẹ́ inú, bóyá ẹni tó ń bọ̀ láti òkè ọya tílẹ̀ bá sú mọ́ apá ibi tá wà wà yìí, ìyànjú la má ń gba irú àwọn yẹn pé kí wọ́n jẹ́ kílẹ̀ ó mọ́, kí wọ́n tó máa lọ síbi tí wọ́n ń lọ.
Ṣugbọn ẹni to jẹ pe o mọ ọ n mọ fokunkun boju ni, nitori wọn ti ni ki wọn maa jade lọsan, iru wọn nijọba ṣeto idajọ pajawiri, to fi n fi ofin gbe wọn.	Ṣùgbọ́n ẹni tó jẹ́ pé ó mọ́ ọ ń mọ̀ fòkùnkùn bojú ni, nítorí wọ́n ti ní kí wọn máa jáde lọ́sàn, irú wọn nìjọba ṣètò ìdájọ́ pàjáwìrì, tó fi ń fi òfin gbé wọn.
Ohun ti wọn ṣe ni pe ẹni tọwọ ba tẹ, wọn a ni ko sanwo itanran, tabi ko ṣiṣẹ sin ilu fun bi wakati kan si meji.	Ohun tí wọn ṣe ni pé ẹni tọ́wọ́ bá tẹ̀, wọ́n á ní kó sanwó ìtanràn, tàbí kó ṣiṣẹ́ sin ìlú fún bí wákàtí kan sí méjì.
Emi nikan kọ ni mo n jade, emi pẹlu awọn ọga ti wọn wa fun eto abo niipinlẹ Ogun, la jọ maa n jade laarin oru.	Èmi nìkan kọ́ ni mo ń jáde, èmi pẹ̀lú àwọn ọ̀gá tí wọn wà fún ètò àbò níìpínlẹ̀ Ògùn, la jọ máa ń jáde láàrin òru.
Inu wa dun pe a bawọn oṣiṣẹ ileeṣẹ wa bi ọlọpaa, ologun, atawọn alaabo yooku lẹnu iṣẹ.	Inú wa dun pé a báwọn òṣìṣẹ́ iléeṣẹ́ wa bí ọlọ́pàá, ológun, àtàwọn aláàbò yóókù lẹ́nu iṣẹ́.
Mo le sọ pẹlu idunnu pe awọn eeyan mu ofin yẹn lo, ṣugbọn ṣe ẹ mọ, ko si kawọn kọlọransi ma wa.	Mo lè sọ pẹ̀lú ìdùnnú pé àwọn èèyàn mú òfin yẹn lò, ṣùgbọ́n ṣé ẹ mọ̀, kò sí káwọn kọ̀lọ̀rànsí má wà.
Idi tawọn siifu naa ṣe n fun awọn to ku diẹ kaato lawujọ lounjẹ Ohun to sun wa debẹ ni pe nigba ti gbogbo awọn to n pin ounjẹ pin ounjẹ, ijọba pin ounjẹ, awọn ẹlẹyinju anu naa n ṣe, gbogbo igba ti wọn ba si ti n pin ounjẹ yii, wọn maa n pe wa pe ki a wa bawọn ṣamojuto awọn tawọn fẹẹ fun.	Ìdí táwọn síífù náà ṣe ń fún àwọn tó kù díẹ̀ káàtó láwùjọ lóuńjẹ Ohun tó sún wa débẹ̀ ni pé nígbà tí gbogbo àwọn tó ń pín ouńjẹ pín ouńjẹ, ìjọba pín ouńjẹ, àwọn ẹlẹ́yinjú ànú náà ń ṣe, gbogbo ìgbà tí wọ́n bá sì ti ń pín ouńjẹ yìí, wọ́n máa ń pè wá pé kí a wá báwọn ṣàmójútó àwọn táwọn fẹ́ẹ́ fún.
Awa woye pe gbogbo igba taa ba fẹẹ pin ounjẹ ni idaamu maa n wa, ti awọn to ni eegun yoo fẹẹ jẹ gaba tawọn to ku diẹ kaato fun, ko ni ri.	Àwá wòye pé gbogbo ìgbà táa bá fẹ́ẹ́ pín ouńjẹ ni ìdààmú máa ń wà, tí àwọn tó ní eegun yóò fẹ́ẹ́ jẹ gàba táwọn tó kù díẹ̀ káàtó fún, kò ní rí.
Nitori ọjọ ori ti jẹ ki agbara wọn dinku.	Nítorí ọjọ́ orí ti jẹ́ kí agbára wọn dínkù.
Eyi la fi woye nigba taa pada de ileeṣẹ wa, taa gba awọn iroyin to lọ kaakiri, awọn to dagba yẹn, to ba ti di pe ki wọn to gba ounjẹ, omin in ko le jade ninu wọn.	Èyí la fi wòye nígbà táa padà dé iléeṣẹ́ wa, táa gba àwọn ìròyìn tó lọ káàkiri, àwọn tó dàgbà yẹn, tó bá ti di pé kí wọ́n tó gba ouńjẹ, òmín ìn kò le jáde nínú wọn.
Ẹlẹẹkeji, awọn to jade gan-an ko ni agbara bi awọn ọdọ, lawa naa ṣe wa roo pe ẹni to ba ti n ṣiṣẹ ni siifu, to n gba owo oṣu, o yẹ koun naa le bọ eeyan kan lawujọ.	Ẹlẹ́ẹ̀kejì, àwọn tó jáde gan-an kò ní agbára bí àwọn ọ̀dọ́, làwa náà ṣe wá ròó pé ẹni tó bá ti ń ṣiṣẹ́ ní síífù, tó ń gba owó oṣù, ó yẹ kóun náà le bọ́ èèyàn kan láwùjọ.
Ohun la pe eto naa ni keeyan kan ko bọ ẹnikan.	Òhun la pe ètò náà ní kéèyàn kan kó bọ́ ẹnìkan.
Awọn to ba mi ṣiṣẹ ti wọn jẹ oṣiṣẹ wa ni wọn fifẹ han pe awọn naa fẹẹ bọ ẹnikan.	Àwọn tó bá mi ṣiṣẹ́ tí wọ́n jẹ́ òṣìṣẹ́ wa ni wọ́n fìfẹ́ hàn pé àwọn náà fẹ́ẹ́ bọ́ ẹnìkan.
Elomii in loun yoo bọ eeyan meji si mẹta, awọn lo ko ara wọn jọ, ti wọn dawo, ẹlomii in gbe ounjẹ wa, ẹlomii in mowo wa pe ka lọ fawọn to ku diẹ kaato nigboro.	Elòmíì in lóun yóò bọ́ èèyàn méjì sí mẹ́ta, àwọn ló kó ara wọn jọ, tí wọ́n dáwó, ẹlòmíì in gbé ouńjẹ wá, ẹlòmíì in mówó wá pé ká lọ fáwọn tó kù díẹ̀ káàtó nígboro.
Nitori awa ti mọ bo ṣe ri, la ṣe ṣowopọ pẹlu awọn ọba, awọn adari, lati mọ ibi tawọn arugbo wa, wọn a juwe fun wa,awa lọ bawọn nile lati gbe fun wọn.	Nítorí àwá ti mọ̀ bó ṣe rí, la ṣe ṣowópọ̀ pẹ̀lú àwọn ọba, àwọn adarí, láti mọ ibi táwọn arúgbó wà, wọ́n á júwe fún wa,àwá lọ báwọn nílé láti gbe fún wọn.
Ọgbọn taa ri kọ ni pe ko ni jẹ akoko arun korona nikan, a ti gba a gẹgẹ bi aṣa lati maa ṣe looorekoore.	Ọgbọ́n táa rí kọ́ ni pé kò ní jẹ́ àkókó àrùn kòrónà nìkan, a ti gbà á gẹ́gẹ́ bí àṣà láti máa ṣé lóóórèkóòrè.
Ko si akọsilẹ oṣiṣẹ siifu to lugbadi arun yii nipinlẹ Ogun Niipinlẹ Ogun, a ko ti ri ẹnikẹni ninu awọn oṣiṣẹ siifu to lugbadi korona fairọọsi.	Kò sí àkọsílẹ̀ òṣìṣẹ́ síífù tó lùgbàdì àrùn yìí nípínlẹ̀ Ògùn Níìpínlẹ̀ Ògùn, a kò ti rí ẹnikẹ́ni nínú àwọn òṣìṣẹ́ síífù tó lùgbàdì kòrónà fairọ̀ọ̀sì.
Ni ipinlẹ Kaduna la gbọ pe oṣiṣẹ wa to lọ mu ẹni to ko arun naa to fẹẹ sa lọ, ṣugbọn wọn ni ko lọ ṣe igbele ọjọ mejila, ko si si nnkan to ṣe e.	Ní ìpínlẹ̀ Kàdúná la gbọ́ pé òṣìṣẹ́ wa tó lọ mú ẹni tó kó àrùn náà tó fẹ́ẹ́ sá lọ, ṣùgbọ́n wọ́n ní kó lọ ṣe ìgbélé ọjọ́ méjìlá, kò sì sí nǹkan tó ṣe é.
A n gbadura bẹẹ la n sọra ki iru nnkan bẹẹ ma ṣẹlẹ si wa.	À ń gbàdúrà bẹ́ẹ̀ la ń sọ́ra kí irú nǹkan bẹ́ẹ̀ má ṣẹlẹ̀ sí wa.
Nitori ẹni ti ko ba ṣe aisan lo le mojuto arun ọhun.	Nítorí ẹni tí kò bá ṣe àìsàn ló le mójútó àrùn ọ̀hún.
Bi a ṣe funra wa nisinmi lakooko naa Ẹkọ ti wọn kọ wa lẹnu iṣẹ yii ti jẹ ka mọ pe ọjọ gbọọrọ ma wa ti ẹ ko ni raye sinmi pupọ, o ti n mọ ara.	Bí a ṣe fúnra wa nísinmí lákòókò náà Ẹ̀kọ́ tí wọ́n kọ́ wa lẹ́nu iṣẹ́ yìí tí jẹ́ ká mọ̀ pé ọjọ́ gbọọrọ má wà tí ẹ kò ní ráyè sinmi púpọ̀, ó ti ń mọ́ ara.
Ṣugbọn aye ti n wa bayii, taa si n fun awọn oṣiṣẹ wa naa laye lati sinmi pẹlu.	Ṣùgbọ́n àyé ti ń wà báyìí, táa sì ń fún àwọn òṣìṣẹ́ wa náà láyè láti sinmi pẹ̀lú.
Ọgbọn taa tun da ni pe a n pin ọjọ yẹn sira wọn, ẹni to ba ṣiṣẹ laarọ yii ko ni ṣiṣẹ lalẹ.	Ọgbọ́n táa tún dá ni pé a ń pín ọjọ́ yẹn síra wọn, ẹni tó bá ṣiṣẹ́ láàrọ̀ yìí kò ni ́ṣiṣẹ́ lálẹ́.
Bo tilẹ jẹ pe awọn kan wa ti wọn ko ni kuro nibi ti wọn wa, ohun taa ma n ṣe fun wọn nigba naa ni pe bi wọn ba lo ọsẹ meji, wọn yoo lọ ile lọ sinmi, awọn mii in yoo wa sibẹ.	Bó tilẹ̀ jẹ́ pé àwọn kan wà tí wọn kò ní kúrò níbi tí wọ́n wà, ohun táa má ń ṣe fún wọn nígbà naà ni pé bí wọ́n bá lo ọ̀sẹ̀ méjì, wọn yóò lọ ilé lọ sinmi, àwọn míí ìn yóò wá síbẹ̀.
Igbagbọ wa pe koronafaorọọsi yoo lọ laipẹ Gẹgẹ bi awọn aisan yooku ti wọn ti wa, ko si eyi to maa n tan nilẹ pata ninu wọn.	Ìgbàgbọ̀ wà pé kòrónàfaorọ̀ọ̀sì yóò lọ láìpẹ́ Gẹ́gẹ́ bí àwọn àìsàn yòókù tí wọ́n ti wà, kò sí èyí tó máa ń tán nílẹ̀ pátá nínú wọn.
Ṣugbọn ti wọn ba ti le ri nnkan ti yoo maa dena ẹ, boya bi abẹrẹ, latijọ ti wọn ti n tọju awọn eeyan fun ikọ fee, o si mu wọn naa ni amọ ogun ẹ wa.	Ṣùgbọ́n tí wọ́n bá ti lè rí nǹkan tí yóò máa dènà ẹ̀, bóyá bí abẹ́rẹ́, látijọ́ tí wọ́n ti ń tọ́jú àwọn èèyàn fùn ikọ́ fee, ó sì mú wọn náà ní àmọ́ ògùn ẹ̀ wà.
Aarun kogboogun iyẹn Aids wa, Ẹbola naa wa, ko kan ni pọ mọ ni nigba ti wọn ba ti ri ogun ẹ.	Ààrùn kògbóògùn ìyẹn Aids wá, Ẹ̀bólà náà wá, kò kàn ní pọ̀ mọ́ ni nígbà tí wọ́n bá ti rí ògun ẹ̀.
Ohun tijọba n ja fun ni pe ki arun naa maa mu ọpọ eeyan lẹẹkan naa.	Ohun tíjọba ń jà fún ni pé kí àrùn náà máa mú ọ̀pọ̀ èèyàn lẹ́ẹ̀kan náà.
Ọga kọsitọọmu to kowo ilu jẹ ti ku o!	Ọ̀gá kọ́sítọ́ọ̀mù tó kówó ìlú jẹ ti kú o!
Ọga kọsitọọmu tẹlẹ nilẹ wa, Alaaji Abdullahi Dikko Inde, ti ku o.	Ọ̀gá kọ́sítọ́ọ̀mù tẹ́lẹ̀ nílẹ̀ wa, Àlàájì Abdullahi Dikko Inde, ti kú o.
Ẹni ọgọta ọdun ni ko too jade laye.	Ẹni ọgọ́ta ọdún ni kó tóó jáde láyé.
Ilu Abuja lo ku si lẹyin aisan ranpẹ.	Ìlú Àbújá ló kú sí lẹ́yìn àìsàn ráńpẹ́.
Ọdun 2009 si ọdun 2015 lo fi ṣe adari kọsitọọmu.	Ọdún 2009 sí ọdún 2015 ló fi ṣe adarí kọ́sítọ́ọ̀mù.
Ṣugbọn ko too ku, ajọ EFCC ati ICPC fẹsun kan an pe o kowo buruku jẹ, ko too di pe o jade laye.	Ṣùgbọ́n kó tóó kú, àjọ EFCC àti ICPC fẹ̀sùn kàn án pé ó kówó burúkú jẹ, kó tóó di pé ó jáde láyé.
Owo de!	Owó dé!
Funkẹ Akindele pa ẹẹdẹgbẹta miliọnu naira lori fiimu ọmọ ghetto	Fúnkẹ́ Akíndélé pa ẹ̀ẹ́dẹ́gbẹ̀ta mílíọ̀nù náírà lórí fíìmù ọmọ ghetto
Owo buruku ti wa lọwọ Funkẹ Akindele tawọn eeyan mọ si Jẹnifa bayii, ọja gbajumọ oṣere naa ti n warawara lori atẹ.	Owó burúkú ti wà lọ́wọ́ Fúnkẹ́ Akíndélé táwọn èèyàn mọ̀ sí Jẹ́nífà báyìí, ọjà gbajúmọ̀ òṣèré náà ti ń wàràwàrà lórí àtẹ.
Iroyin taa n gbọm lọwọ tun fi han pe fiimu rẹ tuntun to ṣẹṣẹ gbe jade, iyẹn Ọmọ Ghetto (The Saga), ti pa owo tiye rẹ le ni ẹẹdẹgbẹta miliọnu naira.	Ìròyìn táa ń gbọm lọ́wọ́ tún fi hàn pé fíìmù rẹ̀ tuntun tó ṣẹ̀ṣẹ̀ gbé jáde, ìyẹn Ọmọ Ghetto (The Saga), ti pa owó tíye rẹ̀ lé ní ẹ̀ẹ́dẹ́gbẹ̀ta mílíọ́nù náírà.
Ohun ti eyi tumọ si ni pe fiimu Funkẹ lo si ta julọ ninu gbogbo awọn fiimu ti wọn ti n ta nilẹ wa Naijiria.	Ohun tí èyí túmọ̀ sí ni pé fíìmù Fúnkẹ́ ló sì tà jùlọ nínú gbogbo àwọn fíìmù tí wọ́n ti ń tà nílẹ̀ wa Nàìjíríà.
Fiimu wedding party lo ṣepo keji ninu awọn fiimu ti ọja wọn n ta warawara naa.	Fíìmù wedding party ló ṣepò kejì nínú àwọn fíìmù tí ọjà wọn ń tà wàràwàrà náà.
Funkẹ ti fitan balẹ bayii, fiimu rẹ lo n ta ju lọwọ.	Fúnkẹ́ ti f̀it̀an balẹ̀ báyìí, fíìmù rẹ̀ ló ń tà jù lọ́wọ́.
Nitori Korona, a o ti i le ṣilẹkun ṣọọṣi ati mọṣalaaṣi bayii  Sanwo-Olu	Nítorí Kòrónà, a ò tí ì le ṣílẹ̀kùn ṣọ́ọ̀ṣì àti mọ́ṣálááṣí báyìí – Sanwó-Olú
Nitori bi iye awọn to lugbadi arun Korona ṣe n pọ si i nipinlẹ Eko lojoojumọ, Gomina Babajide Sanwo-Olu ti sọ pe ṣọọṣi ati mọṣalaaṣi ko ti i le ṣilẹkun wọn lasiko yii, titi digba ti arun naa yoo fi lọọlẹ.	Nítorí bí iye àwọn tó lùgbàdì àrun Kòrónà ṣe ń pọ̀ sí i nípínlẹ̀ Èkó lójoojúmọ́, Gómìnà Babájídé Sanwó-Olú ti sọ pé ṣọ́ọ̀ṣì àti mọ́ṣálááṣí kò t́i ì le ṣílẹ̀kùn wọn lásìkò yìí, títí dìgbà tí àrùn náà yóò fi lọọlẹ̀.
Sanwo-Olu sọrọ yii lasiko to n ba awọn oniroyin sọrọ ni Marina, lEkoo lori igbesẹ ti ijọba n gbe lọwọ lori arun Korona.	Sanwó-Olú sọ̀rọ̀ yìí lásìkò tó ń bá àwọn oníròyìn sọ̀rọ̀ ní Màrínà, l’Ékòó lórí ìgbésẹ̀ tí ìjọba ń gbé lọ́wọ́ lórí àrùn Kòrónà.
Ida mẹrinlelogoji ninu ida ọgọrun awọn to lugbadi arun naa lorilẹ-ede yii lo jẹ ipinlẹ Eko ni wọn wa, eyi si fihan pe ewu ṣi n bẹ loko longẹ.	Ìdá mẹ́rìnlélógójì nínú ìdá ọgọ́rùn àwọn tó lùgbàdí àrùn náà lórílẹ̀-èdè yìí ló jẹ́ ìpínlẹ̀ Èkó ni wọ́n wà, èyí sì fihàn pé ewú ṣì ń bẹ lóko lóńgẹ́.
Gomina nim pẹlu ohun to n ṣẹlẹ yii, ko ti i si anfaani fun awọn mọṣalaaṣi ati ṣọọṣi lati ṣilẹkun ati jọsin lọwọ yii, titi kinni naa yoo fi lọọlẹ.	Gómìnà nim pẹ̀lú ohun tó ń ṣẹlẹ̀ yìí, kò tí ì sí àǹfààní fún àwọn mọ́ṣálááṣí àti ṣọ́ọ̀ṣì láti ṣílẹ̀kùn àti jọ́sìn lọ́wọ́ yìí, títí kinní náà yóò fi lọọlẹ̀.
Bakan naa lo tun mẹnuba a pe ọrọ naa kan awọn ile igbafẹ nla ati gbọngan ayẹyẹ kaakiri to wa nipinlẹ Eko.	Bákan náà ló tún mẹ́nubà á pé ọ̀rọ̀ náà kan àwọn ilé ìgbafẹ́ ńlá àti gbọ̀ngàn ayẹyẹ káàkiri tó wà nípínlẹ̀ Èkó.
Bẹẹ o ba gbagbe, ọjọ Jimoh to n bọ yii lawọn musulumi n gbaradi ati pada si mọṣalaaṣi lati lọọ kirun jimọ, ti awọn kristẹni naa n gbaradi ati bẹrẹ ijọsin wọn lọjọ Sannde.	Bẹ́ẹ́ ò bá gbàgbé, ọjọ́ Jimoh tó ń bọ̀ yìí làwọn mùsùlùmí ń gbáradì àti padà sí mọ́ṣálááṣí láti lọọ kírun jímọ̀, tí àwọn krìstẹ́nì náà ń gbáradì àti bẹ̀rẹ̀ ìjọ́sìn wọn lọ́jọ́ Sánńdè.
Ajayi to n jale ninu sunkẹrẹ-fakẹrẹ wọ gau, ijọba tun kilọ fawọn ọlọkada lEkoo	Àjàyí tó ń jalè nínú súnkẹrẹ-fàkẹrẹ wọ gàù, ìjọba tún kìlọ̀ fáwọn ọlọ́kadà l’Ékòó
Ọwọ ileeṣẹ ọlọpaa ipinlẹ Eko ti tẹ awọn to n digunjale ninu sunkẹrẹ-fakẹrẹ lEkoo, bẹẹ si lọwọ ti tẹ awọn ọlọkada meje kan ti wọn kọlu awọn agbofinro lanaa, nigba ti ijọba ipinlẹ Eko si tun kilọ fun awọn ọlọkada to n gba ibi ti ko tọna lati jawọ ki wọn ma baa ri oju pipọn ijọba.	Ọwọ́ iléeṣẹ́ ọlọ́pàá ìpínlẹ̀ Èkó ti tẹ àwọn tó ń digunjalè nínú súnkẹrẹ-fàkẹrẹ l’Ékòó, bẹ́ẹ̀ sì lọwọ́ ti tẹ àwọn ọlọ́kadà méje kan tí wọ́n kọlu àwọn agbófinró lánàà, nígbà tí ìjọba ìpìnlẹ̀ Èkó sì tún kìlọ̀ fún àwọn ọlọ́kadà tó ń gba ibi tí kò tọ̀nà láti jáwọ́ kí wọ́n má baà rí ojú pípọ́n ìjọba.
Kọmiṣanna ọlọpaa ipinlẹ Eko, Alagba Hakeem Odumosu lo sọrọ yii lọjọ Tọsde ni Ikẹja nigba to n ba awọn oniroyin sọrọ pe; ọwọ awọn ti tẹ awọn afurasi meje, wọn si maa foju ba ile ẹjọ lọla ọjọ Fraide.	Kọmíṣánnà ọlọ́pàá ìpínlẹ̀ Èkó, Alàgbà Hakeem Odùmósù ló sọ̀rọ̀ yìí lọ́jọ́ Tọsde ní Ìkẹjà nígbà tó ń bá àwọn oníròyìn sọ̀rọ̀ pé; ọwọ́ àwọn ti tẹ àwọn afurasí méjé, wọ́n sì máa fojú ba ilé ẹjọ́ lọ́la ọjọ́ Fráìde.
Odumosu ni, lanaa lawọn eeyan naa lọọ kọlu awọn agbofinro nigba ti wọn n le wọn kuro loju ọna BRT ti wọn n gba kọja.	Odùmósù ní, lánàá làwọn èèyàn náà lọọ kọlu àwọn agbófinró nígbà tí wọ́n ń lé wọn kúrò lójú ọ̀nà BRT tí wọ́n ń gbà kọjá.
O ni, eyi maa jẹ apẹẹrẹ fawọn eeyan ti wọn fẹẹ maa hu iru iwa bẹẹ nipinlẹ Eko.	Ó ní, èyí máa jẹ́ àpẹẹrẹ fáwọn èèyàn tí wọ́n fẹ́ẹ́ máa hu irú ìwà bẹ́ẹ̀ nípínlẹ̀ Èkó.
Nipa ti adigunjale tọwọ tẹ naa, Odumosu ni, ọjọ Tusde lọwọ tẹ awọn ọmọkunrin naa lojuna Badagry nigba ti awọn agbofinro kọju ija si wọn.	Nípa ti adigunjalè tọ́wọ́ tẹ̀ náà, Odùmósù ní, ọjọ́ Tùsdè lọwọ́ tẹ àwọn ọmọkùnrin náà lójúnà Badagry nígbà tí àwọn agbófinró kọjú ìjà sí wọn.
Bo tiẹ jẹ pe ọkan ninu awọn adigunjale naa fara gbọta, to si gbabẹ ku, wọn yinbọn lu ọkan ninu awọn ọlọpaa to kọlu wọn.	Bó tiẹ̀ jẹ́ pé ọ̀kan nínú àwọn adigunjalè náà fara gbọta, tó sì gbabẹ̀ kú, wọ́n yìnbọn lu ọ̀kan nínú àwọn ọlọ́pàá tó kọlù wọ́n.
Ọpọ awọn ohun ija oloro ni wọn gba lọwọ awọn adigunjale naa.	Ọ̀pọ̀ àwọn ohun ìjà olóró ni wọ́n gbà lọ́wọ́ àwọn adigunjalè náà.
Bakan naa lọrọ ri lagbegbe Victoria Island, nibi ti ọwọ awọn agbofinro ti tẹ Ajayi Lateef, ẹni ọdun mọkandinlogun atawọn ẹlẹgbẹ rẹ ti wọn n digunjale pẹlu ibọn iṣere.	Bákan náà lọ̀rọ̀ rí lágbègbè Victoria Island, níbi tí ọwọ́ àwọn agbófinró ti tẹ Àjàyí Lateef, ẹni ọduń mọkàndínlógún àtàwọn ẹlẹgbẹ́ rẹ̀ tí wọ́n ń digunjalè pẹ̀lú ìbọn ìṣeré.
Onikẹkẹ kan la gbọ pe wọn digunja, ki ọwọ too tẹ wọn.	Oníkẹ̀kẹ́ kan la gbọ́ pé wọ́n digunjà, kí ọwọ́ tóó tẹ̀ wọ́n.
Agbẹnusọ ọlọpaa nipinlẹ Eko, Alagba Muyiwa Adejọbi ti fidi awọn iṣẹlẹ yii mulẹ fun akọroyin wa.	Agbẹnusọ ọlọ́pàá nípínlẹ̀ Èkó, Alàgbà Múyíwá Adéjọbí ti fìdí àwọn ìṣẹ̀lẹ̀ yií múlẹ̀ fún akọ̀ròyìn wa.
Ijọba kilọ fawọn ọlọkadaBakan naa ni ijọba ipinlẹ Eko ti kilọ fawọn ọlọkada, onikẹkẹ atawọn onimọto pe bẹrẹ lati ọjọ Aje, Mọnde awọn agbofinrom maa bẹrẹ si i gbogun ti awọn to ba gba ibi to ba lodi sofin.	Ìjọba kìlọ̀ fáwọn ọlọ́kadà…Bákan náà ni ìjọba ìpinlẹ Èko ti kìlọ̀ fáwọn ọlọ́kadà, oníkẹ̀kẹ́ àtàwọn onímọ́tò pé bẹ̀rẹ̀ láti ọjọ́ Ajé, Mọ́ńdè àwọn agbófinrom máa bẹ̀rẹ̀ sí í gbógun ti àwọn tó bá gba ibi tó bá lòdì sófin.
Kọmiṣanna fun eto igbokegbodo ọkọ, Ọmọwe Frederic Ọladeinde lo ṣe bayii sọrọ nigba to n ba awọn akọroyin sọrọ ni Alausa Ikẹja lEkoo.	Kọmíṣánnà fún ètò ìgbòkègbodò ọkọ̀, Ọ̀mọ̀wé Frederic Ọládèìndé ló ṣe báyìí sọ̀rọ̀ nígbà tó ń bá àwọn akọ̀ròyìn sọ̀rọ̀ ní Aláúsá Ìkẹjà l’Ékòó.
Ọladẹinde ni, awọn ojuna pẹlu awọn biriiji ti ofin ijọba ọdun 2018 ti fofin de awọn ọlọkada atawọn onikẹkẹ, ṣugbọn ọpọ wọn ni ko bọwọ fofin naa.	Ọládẹ̀ìndé ní, àwọn ojúnà pẹ̀lú àwọn bírííjì tí òfin ìjọba ọdún 2018 ti fòfin de àwọn ọlọ́kadà àtàwọn oníkẹ̀kẹ́, ṣùgbọ́n ọ̀pọ̀ wọn ni kò bọ̀wọ̀ fófin náà.
O ni, ijọba ko ni fojuure wo ẹnikẹni to ba tapa sofin yii, bẹrẹ lati ọsẹ to n bọ.	Ó ní, ìjọba kò ní fojúure wo ẹnikẹ́ni tó bá tàpá sófin yìí, bẹ̀rẹ̀ láti ọ̀sẹ̀ tó ń bọ̀.
Nibi ipade naa ti awọn aṣaaju ọlọkada, onimọto ati onikẹkẹ peju pesẹ si, awọn aṣaaju naa ṣeleri lati fọwọsowọpọ pẹlu ijọba, paapaa lati ri i pe alaafia pada soju popo nipinlẹ Eko.	Níbi ìpàdé náà tí àwọn aṣáájú ọlọ́kadá, oniḿọ́tò àti oníkẹ̀kẹ́ péjú pésẹ̀ sí, àwọn aṣáájú náà ṣèlérí láti fọwọ́sowọ́pọ̀ pẹ̀lú ìjọba, pàápàá láti rí i pé àlàáfíà padà sójú pópó nípínlẹ̀ Èkó.
Ni bayii, ijọba ti paṣẹ fun gbogbo awọn agbofinro ki wọn bẹrẹ si i fọwọ ofin mu awọn ti wọn ba kọ lati gba ojuna to yẹ ki wọn gba, paapaa awọn ọlọkada nipinlẹ Eko.	Ní báyìí, ìjọba ti pàṣẹ fún gbogbo àwọn agbófinró kí wọ́n bẹ̀rẹ̀ sí í fọwọ́ òfin mú àwọn tí wọ́n bá kọ̀ láti gbá ojúnà tó yẹ kí wọ́n gbà, pàápàá àwọn ọlọ́kadà nípínlẹ̀ Èkó.
Igbakeji alaga ẹgbẹ National Union of Road Transport Workers (NURTW), Alaaji Sulyman Ọjọra, nigba to n sọrọ sọ pe ẹgbẹ oun ṣetan lati sowọpọ pẹlu ijọba, ṣugbọn o rọ ijọba lati fi awọn ọmọ ẹgbẹ naa sinu igbimọ ti wọn fẹẹ yan lati maa fiya jẹ awọn to ba kọ lati tẹle ofin ijọba.	Igbákejì alága ẹgbẹ́ National Union of Road Transport Workers (NURTW), Àláájì Sulyman Ọjọ́ra, nígbà tó ń sọ̀rọ̀ sọ pé ẹgbẹ́ òun ṣetán láti sowọ́pọ̀ pẹ̀lú ìjọba, ṣùgbọ́n ó rọ ìjọba láti fi àwọn ọmọ ẹgbẹ́ náà sínú ìgbìmọ̀ tí wọ́n fẹ́ẹ́ yàn láti máa fìyà jẹ àwọn tó bá kọ̀ láti tẹ̀lé òfin ìjọba.
Lati ọwọ Sam.Akinrole.	Láti ọwọ́ Sam.Akínrólé.
Ipinlẹ Ogun ni mo n gbeja lọ bayii  Sunday Igboho	Ìpínlẹ̀ Ògùn ni mo ń gbèjà lọ báyìí – Sunday Ìgbòho
Ajijagbara ilẹ Yoruba tirawọ rẹ n tan lọwọ yii, Sunday Igboho, tawọn eeyan tun mọ si Igboho Ooṣa ti sọ fawọn oniroyin pe, ipinlẹ Ogun lo ku toun n gbeja lọ bayii, lẹyin toun ti pari ti Ibarapa ati Oke Ogun.	Aj̀ijàgbara ilẹ̀ Yorùbá tíràwọ rẹ̀ ń tàn lọ́wọ́ yìí, Sunday Ìgbòho, táwọn èèyàn tún mọ̀ sí Ìgbòho Òòṣà ti sọ fáwọn oníròyìn pé, ìpínlẹ̀ Ògùn ló kù tóun ń gbèjà lọ báyìí, lẹ́yìn tóun ti parí ti Ìbàràpá àti Òkè Ògùn.
Igboho sọrọ yii lasiko to n ba awọn oniroyin sọrọ lọjọ Tọsde, o ni, gbogbo isọkusọ tawọn oloṣelu n sọ nipa oun, ko si eyi to kan oun nibẹ, o ni ki wọn maa wi bẹẹ kiri, nitori nnkan rere loun ro nipa ija naa toun n ja, ati pe fun ominira ilẹ Yoruba ni.	Ìgbòho sọ̀rọ̀ yìí lásìkò tó ń bá àwọn oníròyìn sọ̀rọ̀ lọ́jọ́ Tọsde, ó ní, gbogbo ìsọkúsọ táwọn olóṣèlú ń sọ nípa òun, kò sí èyí tó kan òun níbẹ̀, ó ní kí wọ́n máa wí bẹ́ẹ̀ kiri, nítorí nǹkan rere lòuń rò nípa ìjà náà tóun ń jà, àti pé fún òmìnira ilẹ̀ Yorùbá ni.
Bakan naa ni gbajumọ oniṣowo naa tun sọ pe oun ti ṣetan lati gbe ija lọ sipinlẹ Ogun, tori oun gbọ pe awọn fulani darandaran ti wọn n ji eeyan gbe ṣi wa nipinlẹ naa ti wọn n ṣọṣẹ.	Bákan náà ni gbajúmọ̀ oníṣòwò náà tún sọ pé òun ti ṣetán láti gbé ìjà lọ sípínlẹ̀ Ògùn, torí òun gbọ́ pé àwọn fúlàní darandaran tí wọ́n ń jí èèyàn gbé ṣì wà nípínlẹ̀ náà tí wọ́n ń ṣọṣẹ́.
Bẹẹ o ba gbagbe, laipẹ yii la gbọ pe awọn fulani darandaran yawọ agbegbe kan nilẹ Yewa ti wọn si lu awọn eeyan ilu naa, ati ọba wọn nitori awọn fulani.	Bẹ́ẹ́ ò bá gbàgbé, láìpẹ́ yìí la gbọ́ pé àwọn fúlàní darandaran yawọ agbègbè kan nílẹ̀ Yewa tí wọ́n sì lu àwọn èèyàn ìlú náà, àti ọba wọn nítorí àwọn fúlàní́.
AWORAN: Ileejọsin olowo-iyebiye ti Tunde Bakare ṣẹṣẹ kọ pari	ÀWÒRÁN: Iléèjọsìn olówó-iyebíye tí Túndé Bákàrè ṣẹ̀ṣẹ̀ kọ́ parí
Olori ijọ Latter Rain Assembly, Pasitọ Tunde Bakare ti pari ṣọọṣi rẹ tuntun to ṣẹṣẹ kọ si oju ọna Kudirat Abiọla ni Ọrẹgun, lEkoo, pari.	Olórí ìjọ Latter Rain Assembly, Pasitọ Túndé Bákàrè ti parí ṣọ́ọ̀ṣì rẹ̀ tuntun tó ṣẹ̀ṣẹ̀ kọ́ sí ojú ọ̀nà Kudirat Abíọ́lá ní Ọ̀rẹ̀gún, l’Ékòó, parí.
Ijọ naa to ṣẹṣẹ yi orukẹ rẹ pada si The Citadel Global Community Church- CGCC lo bẹrẹ kikọ rẹ lọdun 2017.	Ìjọ náà tó ṣẹ̀ṣẹ̀ yí orúkẹ rẹ̀ padà sí The Citadel Global Community Church- CGCC ló bẹ̀rẹ̀ kíkọ́ rẹ̀ lọ́dún 2017.
Ohun ti Aṣejere gbọ ni pe ko too di opin ọdun yii, iṣẹ ileejọsin naa maa pari.	Ohun tí Àṣejèrè gbọ́ ni pé kó tóó di òpin ọdún yìí, iṣẹ́ iléèjọsìn náà máa parí.
Oriṣii awọn nnkan meremere lo wa ninu ọgba ṣọọṣi tuntun naa yatọ si gbọngan ijọsin to le gba awọn eeyan to le ni ẹgbẹrun marun-un.	Oríṣìí àwọn nǹkan mèremère ló wà nínú ọgbà ṣọ́ọ̀ṣì tuntun náà yàtọ̀ sí gbọ̀ngàn ìjọ́sìn tó le gba àwọn èèyàn tó lé ní ẹgbẹ̀rún márùn-ún.
Bẹẹ lanfaani tun wa fun gbọngan ayẹyẹ, ati bẹẹ bẹẹ lọ.	Bẹ́ẹ̀ làǹfààní tún wà fún gbọ̀ngàn ayẹyẹ, àti bẹ́ẹ̀ bẹ́ẹ̀ lọ.
Ohun taa gbọ ni pe ẹgbẹẹgbẹrun niye ti wọn na lori ileejọsin naa, ti yoo pari laipẹ laijinna, nitori awọn ohun igbalode ni wọn lo nibẹ.	Ohun táa gbọ́ ni pé ẹgbẹ̀́ẹgbẹ̀rún niye tí wọ́n ná lórí iléèjọsìn náà, tí yóò parí láìpẹ́ láìjìnnà, nítorí àwọn ohun ìgbàlódé ni wọ́n lò níbẹ̀.
Gbọngan nla kan ni Tunde Bakare n lo fun ṣọọṣi rẹ tẹlẹ ni Ọgba.	Gbọ̀ngàn ńlá kan ni Túndé Bákàrè ń lò fún ṣọ́ọ̀ṣì rẹ̀ tẹ́lẹ̀ ní Ọgbà.
Diẹ lara awọn aworan ileejọsin ọhun ree.	Díẹ̀ lára àwọn àwòrán iléèjọsìn ọ̀hún rèé.
Emi naa lugbadi arun Korona, ṣugbọn   Olurẹmi Tinubu	Èmi náà lùgbàdì àrùn Kòrónà, ṣùgbọ́n … – Olúrẹ̀mí Tinubu
Sẹnetọ Olurẹmi Tinubu, aya gomina-ana nipinlẹ Eko to tun jẹ olori ẹgbẹ oṣelu APC nilẹ wa, Aṣiwaju Bọla Ahmed Tinubu, ti sọ ọ di mimọ pe oun naa lugbadi arun Korona, bẹẹ loun naa si lọ sibi ifarapamọ, lati tọju ara oun.	Sẹnetọ Olúrẹ̀mí Tinubu, aya gómìnà-àná nípínlẹ̀ Èkó t́o t́un jẹ́ olórí ẹgbẹ́ òṣèlú APC nílẹ̀ wa, Aṣíwájú Bọ́lá Ahmed Tinubu, ti sọ ọ́ di mímọ̀ pé òun náà lùgbàdì àrùn Kòrónà, bẹ́ẹ̀ lòun náà sì lọ síbi ìfarapamọ́, láti tọ́jú ara òun.
Rẹmi Tinubu to jẹ ọkan ninu awọn sẹnetọ mẹta to n ṣoju ipinlẹ Eko lo sọrọ yii di mimọ laarọ Mọnde lori eto tẹlifiṣan kan ti wọn pe ni Your View, ti Morayọ Afọlabi Brown ṣe atọkun rẹ.	Rẹ̀mí Tinubu tó jẹ́ ọ̀kan nínú àwọn sẹ́nétọ̀ mẹ́ta tó ń ṣojú ìpínlẹ̀ Èkó ló sọ̀rọ̀ yìí di mímọ̀ láàrọ̀ Mọ́ńdè lórí ètò tẹlifíṣàn kan tí wọ́n pè ní Your View, tí Moráyọ̀ Afọlábí Brown ṣe atọ́kùn rẹ̀.
Nigba ti wọn n beere lọwọ Rẹmi pe ko ṣalaye awọn iriri rẹ lasiko Korona naa, o ni, wọn ṣe ayẹwo foun naa, lẹyin ayẹwo naa ni wọn ri i pe oun ti ni Korona.	Nígbà tí wọ́n ń bèèrè lọ́wọ́ Rẹ̀mí pé kó ṣàlàyé àwọn ìrírí rẹ̀ lásìkò Kòrónà náà, ó ní, wọ́n ṣe àyẹ̀wò fóun náà, lẹ́yìn àyẹ̀wò náà ni wọ́n rí i pé òun ti ní Kòrónà.
O ni, bo tiẹ jẹ pe ara oun ko gbona lodi, ohun gbogbo n lọ deede lagọ ara oun, eyi lo fihan pe arun naa ki i han loju, ẹni to ba si ti mu, o ti mu u niyẹn.	Ó ní, bó tiẹ̀ jẹ́ pé ara òun kò gbóná lòdì, ohun gbogbo ń lọ déédé lágọ̀ ara òun, èyí ló fihàn pé àrùn náà kì í hàn lójú, ẹni tó bá sì ti mú, ó ti mú u nìyẹn.
Bakan naa lo tun sọ pe arun naa ko mọ ọmọde, ko mọ agba, ko mọ ọkunrin bẹẹ ni ko mọ obinrin, ohun to kan ṣe pataki ni pe ki gbogbo eeyan tọju ara wọn.	Bákan náà ló tún sọ pé àrùn náà kò mọ ọmọdé, kò mọ àgbà, kò mọ ọkùnrin bẹ́ẹ̀ ni kò mọ obìnrin, ohun tó kàn ṣe pàtàkì ni pé kí gbogbo èèyàn tọ́jú ara wọn.
Wọn ṣe ifọrọwerọ ori tẹlifiṣan naa fun Rẹmi Tinubu lati saami ayẹyẹ ọjọọbi ọgọta ọdun to ṣe lonii.	Wọ́n ṣe ìfọ̀rọ̀wérọ̀ orí tẹlifíṣàn náà fún Rẹ̀mí Tinubu láti sààmì ayẹyẹ ọjọ́ọ̀bí ọgọ́ta ọdún tó ṣe lónìí.
